39

Scholiasta: „aliam causam subtiliorem assignat parasitus quam
dixerat miles.” Rectissime: miles enim se invisum reddit
gloriando se divitiis suis facilem sibi ad Thaidem parare
aditum. Hanc invidiam callide ab eo removet Gnatho.
Restante etiam Thaide ut dona Phaedriae introducat et
ancillis suis imperet quaedam, Thraso (vs. 494):
Ego hinc abeo, tu istanc opperire. .
Haec Gnathonem miles iubet, tamquam qui parurn curet
Thaidem, certusque sit eam suis donis teneri obstrictam. Sed
mox exeunte Thaide consilium mutat Gnathonemque sic
alloquitur (499):
Abi prae, cura ut sint domi
. Parata.
’ Abiens Thais haec Pythiadi ancillae mandat (501 sqq.):
Fac cures, si Chremes hoc forte advenerit,
Ut ores, primum ut redeat: si id ‚non commodumst,
Ut maneat: si id non poterit ad me adducito.
Recte nunc hoc forte legitur pro huc forte, quod a Thaide
dici non potest, quoniam certo Chremetem exspectat, neque
usquam alibi quam domi suae. Est autem hoc forte: „hoc
temporis intervallo, dum ego forte absum.’'
Tandem (504 sq.):
’ quid! quid aliud volui dicere?
Ehem: curate istam diligenter virginem.
Ne quis ignoret quid haec sibi velint, lectorem moneo festinare
Thaidem: intelligit enirn militem irasci non esse e re sua. “
Haec ubi dicta, ad militem coenatum abeunt miles ipse,
Thais, Gnatho.

