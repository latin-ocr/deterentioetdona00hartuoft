155

11. Censen posse me obfirmare? (sc. ut ruri maneam
in urbe relicta Thaide) Phaedria servum rogat. Annotantur et
alia et haec: „ideo hunc putant non censere quia ipsa desi-
derat fieri.'’ Sensu cassa. Melius quod est in Ms. Hulst.: „ideo
hunc putat non censere quia ipse desiderat fieri‚” quod Wes-
terhovius probat. Equidem f ieri abesse malim: „quod servum,
vult et desiderat non censere, id eum non censere· putat.’'
Sabbadinius pro putat edidit puta, quod non intelligo,

14. „Nam ingratiis non ultro significat: quia ultronea
ingrata sunt: ingrata quae ab inimicis fiunt ac recusantibus.''
Lege non ultro (utraque voce literis diremptis), et ultronea
grata (pro ultron ea ingrata), quod et Sabbadinius dat. Coniec-
tura Westerhovii invitis pro inimicis fortasse opus non est.

II, 2, 1.» Di immortales] „admirantis exclamatio est
cum parasiti gesticulatione.” Haud multis verbis opus esse
videtur ad commendandam lectionem: „admirantis exclamatio
est' parasiti cum gesticulatione.''

19. His ultro arrideo] „non sicut in parasitis fieri solet,
ut his arrideatur a regibus, quum potius ipsi dictis factisque
rideant alienis, hic esse intelligendum, etiam res ipsa indicat
ex contrario. Nam quod ait supra his ego non paro me
ut rideant hoc e contrario ostendit, quod subiiciatur ex
dictis.” Sententia haec requiritur: „arridere non est quod in
parasitis fieri solet, ut non ipsi aliorum dicta factaque rideant,
sed his arrideatur a regibus; hoc iam apparet ex ipso sen-
tentiarum nexu, quod enim prius dixit: his ego non paro
me ut rideant, hoc e contrario ostendit (i. e. oppositione
illustrat).” Ultima scholii verba, quae statim post istud hoc ·
e contrario ostendit leguntur, haec sunt: quod subii:
ciatur ex dictis; corruptissima, sed palmari emendatione
sanavit Sabbadinius. Legi enim iussit: „quod subiiciatur sed,
his.’' Sequitur enim apud poetam: Sed his ultro arrideo.

