228

de suo fingere? Nihil hic, ut opinor, faciunt leges grammaticae.
Non enim poetarum domina est grammatica secl ipsa poetis
servit. Perversum itaque est locos qualis hic est eiusmodi
observationibus illustrare, quibus ad aliquod grammaticae rele-
gamur caput, vel ad eos annotare: „sic interdum (raro, saepe)
legitur apud antiquos poetas? Verum est: eiusmodi verborum
ubertate utuntur qui vehementius commoti intimos affectus
animi proferunt. Et hic quidem senex noster illa verbositate
significat penitus sibi illo quidem 'tempore de filii innocentia
fuisse persuasum, seque dulci quodam securitatis sensu fuisse “
perfusum, cum sic quotidie 11105 homines narrantes audiret. At
Eun. vs. 549 Chaereae verba nemo homost tribuuntur,
quoniam non poterat alio modo aptius eius indignatio signifi-
cari quod nunc cum rem laetissimam narrare gestiat amicum
conspiciat nullum.
Idem Chaerea in eadem fabula (vs, 1032) exclamat:

O populares ecquis me hodie vivit fortunatior?

Nemo hercle quisquam.
Ibi autem illud nemo quisquam accommodatissimum est
homini qui prae gaudio vix inveniat quod dicat.

In Adelph. Ctesipho cum dicit (vs. 258 sq.):
Itaque unam hanc rem me habere praeter alios praeci-
’ [puam arbitror
Fratrem homini nemini esse primarum artium magis
[principem

nil habet quo melius quam verbis homini nemini amorem
suum erga optimum fratrem significet.

In Hecyra (vs, 280) Pamphilus
Nemini ego plura esse acerba credo ex amore homini
[unquam oblata

Quam mihi
ait ; ubi illud nemini homini sponte ex animo miseriis

plane afflicto fluere videtur.

