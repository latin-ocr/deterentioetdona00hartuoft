62

ut fit in antiquioribus editionibus, Chremes et Thais hic
loquantur. Funda enim illum decet qui ab aedibus suis maiorem
aliquem numerum hostium propellit (cogita modo de Vespis
Aristophaneis), non eum qui in alienas aedes impetum facit
ante quas neminem stantem conspicit. Et ineptum est „facerent
fugam” de iis dictum quos domi inclusos putes.

Dum Thais loquitur: „Fundam — fugam’' et Chremes latitat,
ipsa procedit ita ut a milite conspiciatur.

Conspecta Thaide priusquam armis impetum faciat quid
verba sua valeant se experiri velle significat. Laudat eius
prudentiam Gnatho et

„Di” (ait vs. 790 sq.) vostram fidem,

Quantist sapere! nunquam accedo, quin abs te abeam doctior.
Notissima verba haec sunt. Tamenvvix et ne vix quidem omnes
eius'lepores agnoscat nisi qui magistro utatur Scholiasta, cuius
haec est lepidissima annotatio: „Mire egit personam admirantis
per trinam ἀποστροφήν; ad deos: di vostram fidem, ad se
ipsum: quantist sapere, ad militem: nunquam -— doc·
tior. Et ridicule parasitus nunquam accedo ad te dixit,
qui nunquam recedit.'’

Sic ergo eam alloquitur (792 sq.):

Thais, primum hoc mihi responde: quom tibi do istam
[virginem,
Dixtin hos mihi dies soli dare te?
Respondet Thais: „Quid tum postea?” Nullus locus melius
quam hic docet quid sit quid tum postea. V. ad vs. 637 sq.

Sperni se a Thaide et contemni videns miles: „Pamphilam”
ait (vs. 796) „ergo huc redde, nisi si mavis vi eripi.” Hic
subito minitabundus et cum multis maledictis convitiisque
vetat eum Chremes suam tangere sororem. Cur subito hic
Chremeti redit animus? An ex quo Thais cum milite locuta
est, statim intellexit minime metuendum esse militem illurn?
Sic fere rem explicare videtur Scholiasta, cuius verba sunt:

