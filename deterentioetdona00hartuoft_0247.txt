235

iuvenis illam ducat quam se ducturum tam belle simulaverit,
cum forte fortuna in eundem locum Crito AndriUS, amicae
illius civis, venit, qui dei ex machina instar rem ad felicem
perducat exitum. Narrat enim amicam illam non esse pere-
grinam sed Atheniensem, neque Atheniensem solum sed ipsius
illius virginis sororem, quae amatori eius invito est desponsa.
En Andriae Menandreae argumentum brevissimum quidem
’ξ sed in quo nihil tamen sit omissum quod alicuius esse mo-
menti videri possit. Profecto exilis ea est narratio, quae, ne
si in scena quidem quam optime agatur, quidquam habet quod
magnopere spectantem audientemque delectet vel detineat. Tum
¹ >demum lepida fit cum alter quidam intervenit iuvenis, qui
ipsam illam virginem, quam spernat prior ille, ardentissimis
votis sibi uxorem cupiat. Hunc enim eius, quem sibi rivalem
putat, simulatione deceptum inter spem metumque dubium
anxiumque haerentem videbis. Profecto excogitari potuit nihil
iocosius magisve comicum quam ira dolorque alterius iuvenis
servique ex alterius non intellecta simulatione nascentia.
Deinde verissimum est quod observat Scholiasta, non additis
Charino Byrriaque tragici aliquid habituram fuisse comoediam.
Quid enim? Virgo quaedam, honesto loco nata, ab aliquo cive
in matrimonium petitur illius filio, a patre spondetur, deinde
negatur, iterum spondetur, iterum negatur, donec tandem
aliquando apparet illam facessere iam posse illaque ‘opus non
esse, quoniam, si iustas nuptias contrahat adolescens ille, de
quo agitur, nihil obstet quominus cum illa contrahat quam
vere amet, quandoquidem et illa honesto loco nata spretaeque
illius sponsae soror sit. Nunc altera soror cum plausu et
gratulatione excipitur, altera innupta manet spreta contempta
reiecta idque postquam crudelissime huc illuc rapta tractaque
sit. Quem non tristis illius sortis misereat? Contra si illa
quoque amatur, idque sincere et ex animo, si amantis illius
fit uxor postquam is quoque cui antea fuerat obtrusa,buxorem

 

