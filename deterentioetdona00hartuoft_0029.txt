17

dedi sed relictis rebus omnibus quaesivi. Quid hic
non ita expressum ut nihil addi possit ?’'
vs. 171. Respondet Thais:
’ Quid istic, Phaedria?
Quamquam illam cupio abducere, atque hac re arbitror
Id fieri posse maxime: verum tamen
, Potius quarn te inimicum habeam, faciam ut iusseris.
Scholiasta: „quid istic consentire incipientis est; deest
remoramur aut quid tale’'. Quam explicationem verissimam
esse hi loci demonstrant: Andr. 572, Eun. 388, Ad. 133 (350),
956, Heaut. 1053.
175. Vix haec Thaidis audivit blandimenta cum exclamat
Phaedria:
Utinam istuc verbum ex animo diceres
’ „Potius quam te inimicum habeam’' et istuc crederem
Sincere dici, quidvis possem perpeti.
Eadem habes vocabula apud Catullum (109):
Iucundum mea vita mihi proponis amorem
Hunc nostrum inter nos perpetuumque fore.
‚ Di magni facite ut vere promittere possit
Atque hoc sincere dicat et ex animo.
Quos {tersus eorum causa exscripsi, si qui demonstrando Catullum
etiam in pulcherrimis illis de suo amore carminibus vocabula
surripuisse aliis, tempus perdere voluerint. Interea hoc ob-
servemus omnia hic puellae verba a Phaedria repeti ut si-
gnificet quantopere iis capiatur.
Tum Phaedriam Thais rogat (179 sq.):
Ego non ex animo misera dico? quam ioco
Rem voluisti a me tandem quin perfeceris?

Respicit hac interrogatione versus 165—7, ubi sua dona ei ’

imputavit Phaedria.
Non diutius biduo praelatum iri-militem Phaedriae asseverat

Thais his verbis (vs. 183):
2

