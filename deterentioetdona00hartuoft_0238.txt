226

facete significet quam bonus sit diligensque auditor? Quique
tam bene tamque-diserte significet domini incommoda se sibi
illata putare? Iure enim meritoque vocabulo Andria suum
adscripsit mire Scholiasta. Nempe hoc uno vocabulo multa
dicit Sosia, et quantum illud sit exortum periculum, et quam
penitus atque toto, ut aiunt, pectore eius persentiscatgravi-
tatem: ipse enim tamquam nomen illi dat periculo.

Idem illud ἦθος agnoscitur in uno verbo teneo quo vs. 85
utitur, ubi senem dicentem audivit „Chrysidem ...Andriae
illi id erat nomen.’' Sed magis etiam in illa versus 105 ex· “
clamatione qua, simulac de Chrysidis morte audivit, gaudium
suum testificatur: „o factum bene: beasti: ei metui a Chryside.”

De Andria autem, post illam Sosiae exclamationem, ita pergit
Simo (vs. 74 sqq.):

Primo haec pudice vitam parce et duriter ’

Agebat, lana ac tela victum quaeritans:

Sed postquam amans accessit pretium pollicens

Unus et item alter: ita ut ingeniumst omnium

Hominum ab labore proclive ad lubidinem,

Accepit conditionem, dein quaestum occipit.
Et vocabulum victum et verbum quaeritans, id quod
prudenter observat Scholiasta, significant vitam Chrysidis simul
laboriosam fuisse et pauperem. Et perite annotat: „cum uno
quaestus non est, cum altero non est, cum multis fit.”

„Postquam audivi'' sic senex pergit „filium quoque meum
ab amicis ad Chrysidem perductum esse, perculsus animo,

amicorum illorum servos ab ea abeuntes observabam, et quis v

heri Chrysidem habuisset quaerebam. Atque Phaedria, Clinia,
Nicerato ab iis nominatis tum denique ‚, eho, quid Pamphilus”

rogabam. Illi:
quid? symbolam
' Dedit, coenavit.
Hic quoque, ut tam multis locis, ostendit Scholiasta egregie

