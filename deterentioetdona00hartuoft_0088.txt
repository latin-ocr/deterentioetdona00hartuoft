76

tionem vitiatae virginis.'’ Idem ad versum 994, ubi Parmeno
addit audaciam meretricum specta, annotat: „oratorie
avertit iram senis a se et a Chaerea atque derivat in meretricem.’›

Vix exspectato narrationis fine senex misero filio opem ferre
¹ properat,

 

Acrus V SanA 6.

Non potest melius huius scenae argumentum describi quam
his scholiastae verbis (ad 1002 sqq.): „Pythias egreditur veluti
irrisura Parmenonem, ut ipsa putat; egredi autem a poeta
cogitur ut doceat populum quid intus egerit senex.'’ Deridet
autem Parmenonem Pythias quod se ficto terrore perturbari
passus sit et factum suum seni indicaverit. Cuius postquam
verba cachinnosque aliquantisper audivit Parmeno, tandem eam
quid rideat rogat, at illa (1008 sqq.):

Rogitas?
Nunquam pol hominem stultiorem vidi nec videbo ah
Non possum satis narrare quos ludos praebueris intus.
Lepide vereque Scholiasta: „Postquam rogitas dixerat, quasi
narratura videbatur et redit ad insultationem.'’

Eodem spectat annotatio ad versum sequentem:

At etiam callidum et disertum credidi hominem.

„Haec omnia sic in scena pronuntiata sunt ut risu inter-
rumpi viderentur.’' Tum sic miserum hominem ludibrio habet
ancilla petulans (1012 sqq.):

Quid? ilicone credere ea quae dixi oportuit te? ’

An paenitebat flagiti, te auctore quod fecisset

Adolescens, ni miserum insuper etiam patri indicares?
Ad alterum versum verissimam hanc habemus scholiastae
annotationem: „An poenitebat: illud quod supra a stulto,
hoc quod nunc dicit a malo fieri potuit. Illud ab imprudente,
hoc quod peius est a sciente.'’

 

