216

Vll. Nihil in comoediis esse Terentius patitur tragici. ¹)
Vide p. 83 huius libri.

Addam pauca quae ad quod genus potissimum sint referenda
non video:

Phorm. II, 3, 5. Phormio ad Demiphonem accedens, a quo
ad· causam dicendam fuerat arcessitus, secum, sed ita ut
Demipho audiat, haec loquitur:

Pro deum immortalium!

Negat Phanium esse hanc sibi cognatam Demipho?
Annotatur: „magno ingenio Terentius impudentiam calumnia-
toris expressit. Nam et prior incipit et prior accusat.’' Et
ipsius Terentii hoc esse inventum efficio ex Andriae loco
IV, 1, 20. Charinum, iniuria sibi iratum sedare dum cupit
Pamphilus, prior alloquitur his verbis:

Charine, et me et te imprudens, nisi quid di respiciunt,

[perdidi.

Annotatur: „mire et artificiose fecit Pamphilum priorem
alloqui ad perfringendam iracundiam Charini, alioqui, si prior
vociferari potuisset, tragica exclamatione usus fuisset.’'

Quamvis enim contrarii inter se hi loci dici possint
(altero enim impostoris impudentia depingitur, altero vere-

cundi iuvenis placida indoles) eiusdem tamen esse artificis
facile sentis.

Adel. III, 3, 65. Demeae severo illi seni ficta quaedam de
filii, quem ipse domi educavit, probitate syrus narravit3 quibus
auditis gaudio ille adeo perfunditur ut paene iam mitis fiat.
Sed subito scurrilibus iocis senem ludibrio habere servus incipit.
Annotatur: „prope delinitus erat Demea contra institutum
argumenti. Artificiose igitur poeta. subiecit ex persona servi,
unde illum ad amaritudinem provocet.'’

 

¹) Puto Ciceronem caesaremque Terentii comitatem cum levi vituperatione lau-

dantes praeter sermonem eius lenem sedatumque et alia spectasse et hunc τοῦ
τραγικοῦ metum.

