16

ad ea quae iamiam rogaturus sum'’. Interrogationes autem
omnes illae vocem talem versus 161 respiciunt. Si· vero
fingimus sollicitat hic esse „te a me abstrahit” recte
habent omnia.
164 sq. Sua dona enumeraturus Phaedria sic incipit:

Num solus ille dona dat? Nuncubi meam

Benignitatem sensisti in te claudier. ' ὁ
Vetusta haec est lectio, in qua claudi est non patere3
alia lectio est claudere, ut claudere sitidem ac claudEre
(claudicare). Quam licet defendere ego contra summorum virorum
auctoritatem nolim, tamen neque reticeo in·illo claudier
esse quod male me habeat. Afferunt hunc Ciceronis locum
(de Off. H, 15): „Nec ita claudenda est res familiaris ut eam
benignitas aperire non possit, nec ita reseranda ut pateat om-
nibus’'. Sed ibi imago illa multo elegantius et rectius est
adhibita. Et nostro Terentii loco Tulliani ratione habita pro
in te requirimus tibi. Bentlejus coniecit: intercludier,
quod parum verisimile propter Andr. 573:

Nolo tibi ullum commodum in me claudier,
ubi in me claudier legitur, et recte tibi.

vs. 165 sqq, Haec ergo beneficia sua Thaidi in memoriam

revocat Phaedria:

Nonne ubi mi dixti cupere te ex Aethiopia

Ancillulam, relictis rebus omnibus

Quaesivi? porro Eunuchum dixti velle te,

Quia solae utuntur his reginae: repperi.
Omnes horum versuum lepores accurate indicat Scholiasta
annotando: „Vide quemadmodum exhibeat atque aerumnas
sibi difficillimorum munerum dicat imposuisse meretricem. Ex
Aethiopia ancillulam inquit dixti te cupere. Quid
ego feci in re coeli et solis et paene orbis alterius? quaesivi,
non enim in promptu erat. Deinde non petiisti sed dixisti,
nec velle te sed cupere, non nigram sed ex Aethiopia; nec

