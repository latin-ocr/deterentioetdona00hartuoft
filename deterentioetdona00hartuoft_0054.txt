42

Lepidissima haec3 nam profecto si Thais hoc habuisset consi-
lium ut se sororem illam esse simularet, non alia rogasset.
Quaedam illustrantem audiamus Scholiastam.

vs. 527. Haec quor quaeritet: „in gestu et vultu quod
restat ostenditur.” Hoc, ut opinor, vult: gestus vultusque
indirectae interrogationis vim explicant. Rectissime: etenim
tamquam ad circumstantes se Chremes convertit his verbis:
„Nunc vos omnes rogo atque obsecro'' ¹).

vs. 529. Intendit Scholiasta dicit aut idem esse quod
contendit aut quod probare vult, quo sensu Iuriscon-

sulti utantur. Hoc verius. Proprie intendereest crimen in>

adversarium iacere 2). Atque hoc egregie hominem rusticanum
decet, verbis a foro desumptis uti; quippe qui in urbe nil
magis metuere soleat quam calumnias et circumscriptiones
hominum in foro versatorum.

Tandem intus eo clamante (530): „heus, heus, ecquis hic,
ego sum Chremes,’' prodit Pythias ancilla. Blande alloquitur
adolescentem; retinere eum conatur; ut cras redeat rogat. At
suspicionum plenus ille paucis syllabis quam primum abeundi
sibi certum stare consilium declarat. Quid autem facetius quam
rusticanum adolescentem, blande eum salutante Pythiade
verbis: „o capitulum lepidissimum,” statim secum loqui: „dico
ego mi insidias fieri?’' Quidquid Pythias ab eo petit, ille
¹negat3 tandem, ubi illa rogavit (vs. 535): „Quor, mi Chremes ?’'
exclamat „malam rem hinc ibis.” Egregie Scholiasta: „apparet
illum manu tactum esse, qui sic irascitur.'’ Postremo Pythias
(537): „amabo ut illuc transeas ubi illa est.'' Recte Scholiasta:

 

¹) Of. Andria 191. Senex Davum perterriturus, ne quid moliatur contra filii nuptias
a se decretas, longis utitur ambagibus. Tandem servus: „Hoc quid sit’' rogat non
herum, ut opinor, sed spectatores. Colorem verborum optime reddes hac versione:
„Nu zou ik toch wel eens willen vragen waar dat heen moet.''

2) cf. ad Andr. IV, 3, 18: „Inte nderam verbum a venatoribus translatum,
qui retia intendunt ad feras capiendas. Quia ergo parat Chremem et Simonem
fallere, intenderam dixit. vel a sagittis atque arou?

