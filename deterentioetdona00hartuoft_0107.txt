95

supervenit: nornen aptum imprudenti rerum atque alieno ab
earum scientia.”

ΠΙ. Admonere lectorem nunquam negligit certum esse
certorum ‘apud' Terentium verborum breviumque formu-
larum colorem. Praecipuam huius doctrinae partem breviter
hic proponam et quantum opus est illustrabo. Quoniam
autem aliis locis aliis de eadem re utitur verbis, semper illam
annotationem αὐτολεξεί citabo ubi mihi disertissimus fuisse
Scholiasta videtur. „

Putabam is dicit qui semet incusat quod turpiter se decipi
passus sit. ⁵

Haec ego putabam esse omnia humani ingeni
Mansuetique animi officia.
ita cum gemitu de sua narrat stultitia Simo (Andr. 113 sq.)
annotatque Scholiasta: „Putare est eius qui simplicitate
pectoris oberravit.”

Atat exclamat is qui intelligere incipit infortunium aliquod
aut praesto adesse aut appropinquare, „A cena apud militem,
quo ut abiret vix est perductus, suspicax iIle adolescens
Chremes rediens haec secum balbutit (Eun. 7 27):

Atat data hercle verba mihi sunt, vicit vinum quod bibi.
Ut oculis eum aspiciamus auribusque audiamus haec Scholiastae
facit annotatio: „Atat interiectio est paulatim percepti atque
intellecti ‘mali.‘’ ¹)

Hodie raro tempus indicat: plerumque τῆς ἐμφάσεως ἕνεκα
additur cum aliquis aut minatur, aut fore aliquid factumve
esse pro certo affirmat pertinaciterve negat. Ad. 215 male ab
adolescentulo Aeschino mulcatus leno ab illius servo ultro
accusatur quod nimis fuerit obstinatus. „Morem te gerere
adolescenti oportuit’' ait. Hic leno: ⁸

Qui potui melius, qui hodie usque os praebui?

 

 

1) Belgica egregie illud atat verti potest interiectione: „dromme1s.”

