98

culum, simulque vitae accommodatum magis, quam eum qui
diu in alterum contumeliis sit invectus, tandem his verbis
eundem alloqui: „nuncine irasceris ‘?” ¹)

Hem nemo exclamat, nisi qui animo vehementer commotus
perturbatusque est, atque inopinata re plane perculsus. Ergo
vel metus vel ira vel indignatio ista interiectione significari
potest, dummodo vehementes illi sint affectus et subito
nati. Quid quod gaudio quoque exprimendo apta est, sed
magno et cuius causa sit inexpectata. Tria dabo exempla. In
scenam prodit Ctesipho; summis laudibus fratrem, a quo
ingens acceperit beneficium, in coelum effert. Ubi vero a Syro
servo audivit prope adesse illum domique se expectare, con—
tinere se non potest quin „hem” exclamet (Ad. 260).

Andr. vs. 351. Cognovit Pamphilus a patre sibi uxorem
destinatam quam ipse minime velit. Ad Davum ergo servum
sollicitus animo confugit obsecratque hominem ut se metu
illo liberet. At ille: „Hem, libero’' exclamat. Etenim aliquan-
tisper secum deliberavit, mox ei res a se conspecta in mentem
venit, quam commode intelligit argumento esse falso dominum
terreri metu. ltaque hem exclamat, namque felicis inventi
sui gaudio exsultat.

Andr. 969. Quanta sibi felicitas obtigerit Pamphilus Davo
narrat. „Mea” ait „Glycerium suos parentes repperit” et gratu-
latur ei servus solita formula: „factum bene.’' At eorum ser-
monem audivit Charinus: Glyceriumv fore iustam uxorem
Pamphili intelligit, neque ergo, remoto aemulo, quidquam
obstare quominus ipse Philumenam, cuius ardeat amore, ducat.
Subita autem laetitia perfundi adolescentem ex una voce hem,
qua ille utitur, cognoscimus.

Non poterat autem illius interiectionis vis atque emphasis

¹) Si illud sicine agis Belgice verteris: „dat is nu niet mooi van je’', Latini
dicti colorem accurate reddideris,

