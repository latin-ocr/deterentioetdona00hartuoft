 

223

VS. 28. Senex graviter commotus est, trepidus, anxius Hunc
animi statum agnosco primum in verbis ista auferte, ad
quae Scholiasta annotat: „auferimus ea quae cum fastidio
cernimus.” Sic ergo is loquitur, qui re, quam cum maxime in
manibus -habet, quantocius defungi gestit et ad aliam, qua
vexatur, convertere mentem. Deinde etiam in vocabulo ades-
dum, quod equidem hic certe revocantis esse censeo, ita ut
senex primum omnes comites suos ableget, solus esse cupiens,
deinde animum mutet consiliorumque ¹) sibi sumat socium.
Eiusmodi aliquid et Scholiasta sensisse videtur, qui ad abite

annotat: „concitatius legendum, quia et respectantes properant
. et secernit a Sosia.'' 2)

Illud (vs. 29) dictum puta iocosam habet gravitatem
liberti, qui diu in eadem domo servierit, quem admonere opus
non sit, qui sciat quid sui sit officii et illud suo tempore sit
facturus. Neque negligendum, quod statim sequitur, voca-
bulum nempe, quod cum lenissimo contemptu ridentis est
(„noli timere, obsonia ista ex artis praeceptis parabuntur”).

vs. 30. Quid est quod tibi ‘mea ars hoc possit
amplius? De arte sua tantummodo cogitat artifex, et esse
praeter illam quidquam, qu'od magni sit momenti, in mentem
ei ne venit quidem.

vs. 34. Exspecto quid velis duplici potest pronuntiari
modo: aut gravitatem quasi militarem habet eius qui se ad
imperium accipiendum paratum declaret, aut hic quoque coqui
fastus cernitur rogantis: „quae esse potest gravis ista res
quae tamen ad culinam non pertineat ?”

vs. 35. Cum aliqua gravitate oratoria allocutionem suam
orditur senex, qua suum consilium eius fidei committat. Atque
postquam de lenitate sua erga servum etiamtum coquum dixit,

¹) Cf. Eun. vs. 765. Chremetem abire volentem 'rhais retinet. Hic ille: ‚,0mitte‚
iam adero‚” ubi adero est revertar.

ὓ) De huius scholii emendatione dixi quaedam p. 126.

