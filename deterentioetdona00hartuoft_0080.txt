68

ubi credo quam solet ironicam vim habet; cetera fient per-
spicua si reputaveris qui maiores poenas sumat quam pro
scelere admisso apud illum debiti aliquid residere.

Tum statim Thais: „Missa haec faciamus.’' Haec iocularia
et futilia. Sic Scholiasta: rectissime: non enim iam Dorum
eum appellat vel cum eo tamquam cum servo loquitur.

Deinde: „Non te dignum, Chaerea, fecisti.’' Nomen Chaereae
sic adiectum commiserationem quandam habet. Tum suum
consilium quod fuerit exponit; postremo: ’

Conturbasti mihi
Rationes omnis, ut eam non possim suis
870. Ita ut aequom fuerat atque ut studui tradere,
Ut solidum parerem mi hoc beneficium, Chaerea.

Qui beneficium facit, is sibi apud eum cui facit gratiam parit;
et gratia illa thesauri cuiusdam instar est. Cf. Herodoteum
ἡ χάρις ἀπόκειται. Flebiliter ergo queritur Thais: speraveram
fore ut illud 'beneficium mihi thesaurus quidam fieret, nunc
tu mihi eam spem ademisti.

Contra Chaerea (872 sqq.):

At nunc dehinc spero aeternam inter nos gratiam

Fore, Thais. saepe ex huiusmodi re quapiam

Malo principio magna familiaritas

Conflatast.
Haud parvam emphasin habet illud at: affirmat enim iuvenis
tantum abesse ut damnum fecerit Thais ut haud parvum
lucrum ad eam perveniat: pro solido beneficio habebit
aeternam gratiam. Sed sanum esse huiusmodi re
quapiam vix credo et in tam lepidis versiculis languidam
istam verborum ubertatem non fero, sed quid agam nescio.

Ludere tamen et deridere fictum Eunuchum pergit Pythias,
consultoque vs, 882:

Te quoque iam Thais, ita me di bene ament, amo.
Haec grati animi testandi formula „te amo'’ (gratias enim

