230

quantum periculi impendeat patribus ex filiorum amoribus.
Etenim gestU, voce, actu adiuvandum hoc dictum est, ut haec¹
ex eo audiatur sententia: „ecce autem! haud iniuria etiam
Chrysidis morte cognita, tamen metum non posueram”. Et ut
malum aliquod ab illa „adolescentula” metueret libertus ipse
patronus effecit addendo adiectivo unam, quo, ut perite obser-
vat Scholiasta, „consuetudo mirantis exprimitur.''

„Vultum eius honestum liberalemque admiratus,” sic senex
pergit, „simulque quia mihi videbatur insigni ob Chrysidis
mortem affecta tristitia, quae sit illa rogo, auditoque Chrysidis '⁴
esse sororem, statim mecum (vs. 125 sq.):

attat hoc illud est:

Hinc illae lacrimae, haec illast misericordia.”
„Attat” Scholiasta ait „interiectio est admirantis.” Sed multo
melius et nostro quoque loco aptius ad Eun. vs. 727 de eadem
voce annotat: „attat interiectio est paulatim percepti atque
intellecti mali.” Nonne ergo una nos illa vox admonet scire
et persuasum sibi habere Simonem omnia haec se narrare
liberto fidelissimo suique amantissimo? Neque eum spes fallit.
Exclamat enim Sosia tamquam proprii periculi metu sollicitus:

Quam timeo quorsum evadas.

Et possum sic satis longam patroni narrationem paucaque
a liberto interiecta vocabula persequi, nisi mihi nimis saepe
esset subsistendum; nam quod ad vs. 132 annotat Scholiasta:
omnia ibi vocabula significanter esse posita, id de toto
hoc loco valet. Atque hunc actum tam plenum vitae, in quo
quae dicuntur tamquam ante oculos nostros agi cernimus, hanc
venustissimam imaginem solus fecit Terentius nulla ope aliena

dein mire inter se discordant simplex de forma bona narratio θῖ de vultu ex-
clamatio illa admirationis plena. Et totum Simonis pectus admirationis plenum
esse ex uno illo vocativo Sosia, ἢθικώτατα interiecto, vel optime apparet.

 

