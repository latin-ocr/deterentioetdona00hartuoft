71

Aeros V SGENA 4.

Accedens Parmeno iam laetatur laude quam ipse sit capturus
si apud 'Thaidem res feliciter Chaereae cesserit. Et iure a Chaerea
pretium praemiumque exspectat, neque cur exspectet multis
verbis sumus docendi. Tamen sequitur Parmenonis disputatio
quindecim versuum insulsissima et vix ferenda. Sunt hi
(926—940):

’ Nam ut mittam quod ei amorem difficillimum

Carissimum, ab meretrice avara virginem
Quom amabat, eum confeci sine molestia
Sine sumptu, sine dispendio: tum hoc alterum,

930. Id verost quod ego mihi puto palmarium
Me repperisse, quo modo adolescentulus
Meretricum ingenia et mores posset noscere,
·Mature ut quom cognorit perpetuo oderit.
Quae dum foris sunt, nil videtur mundius

935. Nec magis compositum quicquam nec magis elegans:
Quae cum amatore suo cum cenant ligurriunt.
Harum videre inluviem sordes inopiam,
Quam inhonestae solae sint domi atque avidae cibi,
Quo pacto ex iure hesterno panem atrum vorent,

940. Nosse omnia haec salus est adolescentulis. .

Totum hoc a Parmenonis consilio alienissimum. Satis est quod
se, si res prospere cesserit, auctorem fuisse dicturus est, contra
ea quae a Chaerea petivit vs. 390. Id quidem plane convenit
naturae eius. Sed cur se nunc morum bonorum praeceptorem
fingit? Et egregius ille praeceptor est qui, ut adolescentulo
odium et contemptum meretricum inspiret, illi facultatem
praebet apud meretricem summa voluptate fruendi! Ut canis
a corio nunquam absterrebitur uncto. Accedit quod Thais inter
meretrices exemplum virtutis est, quae mox pro meritis prae-
mium accipiet. Inseruitlocum inficetum aliquis probior quam

