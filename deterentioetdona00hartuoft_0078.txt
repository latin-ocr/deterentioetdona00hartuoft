66

Minus certa sed tamen elegantissima videtur Bentleji emen-
datio versus 826, ubi Thais Chaereae audito nomine:
Quid is obsecro ad nos? quam ob rem adductust‘?
Sic enim legitur. Coniecit Bentlejus:
Quid is obsecro ad me aut quam ob rem adductust?
Sequuntur autem haec (832—835):
dispudet
Sic mihi data esse verba, quid illuc hominis est?
Py. Era mea tace tace obsecro, salvae sumus:
Habemus hominem ipsum. ΤῘι. Ubi is est? Ph. Hem ad
, [sinisteram.
Duo sunt in quibus hic haeream. Primum quid illuc
hominis est exclamat Thais subito conspecto Chaerea, et
cur exclamet Scholiasta egregie explicat annotando: „Non
agnoscit hunc hominem meretrix, quia etsi adhuc Eunuchi
veste indutus est, attamen exuit spadonis incessum, vultum,
habitumque mutavit, et praeter vestem totus in Chaeream
rediit.'’ Sed poteratne illa exclamatio sic praecedentibus adiici,
nulla interposita vocula qua transitus pararetur? Deinde quis
locus est interiectioni hem ante ea verba quibus Pythias
adventantem Chaeream monstrat, submissa, ut opinor, voce,
quippe quae modo heram ut taceret monuerit (vs. 834: era
mea tace obsecro)‘? Atqui hem clamantis est et subita
re vehementer perculsi vel perturbati. Nonne egregie utraque
difficultas tollitur si istud hem e vs, 835 ad 833 retrahimus
et ante quid illuc hominis est ponimus? Nam Thaidem
illa uti exclamatione miro perculsam spectaculo adolescentis
incessu ingenuo vultuque liberali, induti autem abiectissimi
mancipii vestimento facile intelligimus. Et plerumque quidem
hem ictum habet; non desunt tamen loci, ubi in thesi latere
videatur. Cf. VS. 459:
Eamus ergo ad cenam: quid stas? Hem alterum,
ubi etiarn eliditur. „Ad sinisteram” autem Pythias dicit, sive

