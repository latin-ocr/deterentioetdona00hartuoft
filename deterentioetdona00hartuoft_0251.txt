 

239

est momenti, mores hominum depinxit ipse ; ipse enim proprios
invenit adhibuitque colores.

Iamque „exegi monumentum'' ad quod delendum neque Iovis
ira opus erit neque edaci vetustate sed ipsa lectorum sufficiet
benevolentia. Exponere enim conatus sum quantum verae in
scholiis ad Terentium lateret doctrinae; per illam deinde sil-
vam primum ut apparerent viae quaedam semitaeque, tum ut
vepres inde sentesque removerentur sum enisus, postremo sic
eo perveniri posse ut ipsum Terentium melius cognosceremus
demonstravi. Si qui ergo — et sint hi quam plurimi - hoc
perlecto libro Terentium pluris quam antea facere coeperint,
si in eo legendo semper assidue Scholiasta usi erunt monitore,
tum si 'viri ingenii acumine pollentes a me incitari se passi
erunt ut scholiis emendandis dent operam; postremo si tandem
aliquando hoc illi erunt assecuti ut optima commentarii pars
omnibus purgata sordibus in lucem prodeat, meis iam de Te-
rentio et Donato lucubrationibus facile carere poterunt homines.

Lugd. Bat. Kal. sept. A. unccctxxxxv.

