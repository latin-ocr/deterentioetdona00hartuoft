132

Ι, 2, 2. In scena solus remanet senex atque ita secum loquitur:
Non dubium est quin uxorem nolit filius:
Ita Davum modo timere sensi, ubi nuptias
¹ Futuras esse vidit.

Ad ita modo annotatum invenimus: „Argumentum quod
supra ab eo quod nostri faciunt.'’ Corrupta haec; requiritur
fere: „argumentum sumimus ab eo quod hostes faciunt? hoc
sensu: „in omni certamine idem fieri solet quod in bello, ubi
diligenter speculamur quidquid faciunt hostes, ut inde effici-
amus qui sit praesens rerum status quidque nobis sit agendum.

4. Heri semper lenitas verebar quorsum evaderet;
Davus ait. Annotatur: Semper lenitas] „ac per hoc simu-
lata usque nunc lenitaS.'' Sincera haec videntur atque ita acci-
pienda ut per hoc sit idem quod propter hoc (propterea);
etenim (mira res sed vera) semper lenitas sic cohaerere
arbitratur Scholiasta ut semper fere adiectivi fungatur vice
(more Graeco: τὴν τοῦ δεσπότου ἀεὶ πρᾳότητα) sempiternamque
lenitatem non posse non esse simulatam docet iis quae addit:
„Nam nemo in diversis actibus semper lenis est, nisi forte
fictus assimulator et callidus.''

8. Faciet] „id est irascetur, denuntiabit, loquetur.” Hic
denuntiabit corruptum opinor, neque tamen quid reponam
invenio.

9. Falso gaudio] „Velut ex ira et vitae senis iracundia.'’
Corrupta haec esse nemo non videt; satis autem mihi placet
haec emendatio: velut iam evitata senis iracundia.

10. Amoto metu] „ista singula sunt.'' Hunc esse anno-
tationis sensum opinor: non sunt haec inter se iungenda sp e-
rantes amoto' metu, nam et sperantes et amoto
metu sententiae sunt membra non inter se dependentia sed
paria atque eiusdem dignitatis.

14. „Graviter constanterque senex nondum se fatetur credere,
nec verum scire, ne amittat vim vindicaturi, si rescierit.’'

