232

spicuum reddant fingendae quam perpoliendae ei magis fuisse
artificis mentem intentam. Ecce unum alterumque.
43. Sed hoc mihi molestum: nam istaec commemoratio
Quasi exprobratiost immemori benefici.
Quomodo haec inter se cohaerent, an plane non cohaerent?-
Quo referendum illud hoc, quove nam? Denique hoc expro-
bratio immemori benefici, ubi dativus immemori a
substantivo exprobratio pendet, egregie quidem convenit
quotidiano hominum sermoni in foro versantium vel inter pri·
vatos parietes libere confabulantium, sed a poeta diligenti et de -
orationis puritate unice sollicito vix et ne vix quidem ferrentur.
vs. 56. ,
Ut animum ad aliquod studium adiungant, aut equos ⁷
Alere aut canes ad venandum, aut ad philosophos.
Vix se hic contineat Orbilius aliquis quin· stilo suo semper
parato immensos, ut ipsi videntur, turpesque poetae errores in
margine notet. Nos vero poetam hic deprehendimus soluto
animo in argumento suo ludentem, et, dummodo pectus
habeant personae suae, satis eos disertos putantem.
vs. 64 sq. Duriusculum hoc quoque quod Simo de filio narrat:
Eorum obsequi studiis, advorsus nemini, ’
Nunquam praeponens se illis.
Isocrates aliquis inter poetas quidvis perpeti mallet quam
eiusmodi versus incorrectos legendos exhiberet. Sed egregie
senem sic loqui decet indoctum rusticanumque. Et haec ipsa
causa accedit cur hic quidquam deleri nolim. Ipsum illud
illis, quod vocabulo nemini satis dure divellitur ab eorum,
quo referendum est, non solum qualis homo loquens inducatur,
sed etiam quomodo totus hic actus natus sit perspicuum
nobis reddit.
vs. 94 sq.
Nam qui cum ingeniis conflictatur eiusmodi
Neque commovetur animus in ea re tamen.

 

