100

Pudet senem verecundum de re venerea loqui, sed caute
interiectione eho ad illam alludit. Lepidissime autem Scholiasta
annotat: „eho interiectio ponentis aurem propiorem. Nam illa
quaerit, quae solent de maritis puellae matribus queri.'’

Responsi recte vis cognoscitur ex Hec. 355. Ab itinere
reversus Pamphilus, qua causa ad parentes abierit uxor co-
gnovit simulque intellexit sibi iam reditum eius* sperandum
non esse3 dolet ergo vehementerque dolet, sed doloris causam
reticere decernit. Itaque matre rogante, quid tristis sit, cum
tamen salvus ipse salvam uxorem invenerit, „Recte mater'’ ait.
Est ergo recte eius qui respondere nolit, sed qua voce
illud dicatur Scholiasta nos docet annotando: „Recte
mater: sic dicimus, cum sine iniuria interrogantis aliquid
reticemus.'’

Differre aliquid inter se fidum et fidelem Scholiasta
admonet ad Phorm. 76, et illud de amico dici, hoc de servo
(addere poterat de amatore atque omnino de eo cuius
fidem in leviore negotio cognitam habemus). Consimilis huic
est observatio de committendi verbo, quam alibi Scholi—
asta posuit: tantummodo de maximi momenti rebus adhiberi
illud ibi legimus.

IV. Sicubi apud Terentium aliquod vocabulum certum quen-
dam colorem habet, qui ille sit quam accuratissime Scholiasta
demonstrat. Pauca hic exempla sufficiunt. Hec. 629 Sostrata
Lachetis uxor, quam maritus incusavit causam fuisse cur
filii uxor ad parentes suos confugerit, ipsa domo abire decrevit,
ne quidquam quominus nurus redeat obstet. Laudat consilium
eius Laches, laetusque adit Chremetem, nurus patrem, cuius
affinitatem maximi facit. Quem simulatque conspicit ita allo—
quitur:

Dic filiae rus concessuram hinc Sostratam
Ne revereatur, minus iam quo redeat domum.
Rectissime hic Scholiasta annotat: „Blande non addidit tuae,

