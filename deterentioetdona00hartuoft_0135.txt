123

collatione apparere aliam fuisse lectionem e qua corrupta illa
vitiatum amor' e nata sit, illius tamen sententia diversa
esse non potuit ab ea, quam Wielingius restituit. Et veram
scholii sententiam cum habemus, desiderare iam possumus
nihil. Non enim res nobis est cum Platone aliquo vel Ari-
stophane, cuius singula verba pondus habeant, sed cum Donati
compilatore, sedulo quidem homine sed parum diserto,

Adel. IV, 7, 33. Micio fratrem severum ludibrio habet: hic
enim omnium rerum ignarus filium, quem Micioni adoptandum
dederit, non uxorem solum duxisse quam olim habuerit amicam,
sed praeter hanc etiam psaltriam quandam pro uxore patris
adoptivi domi habere credit; illam alterius esse filii, quem a
se antiqua severitate eductum gloriari soleat, ne suspicatur
quidem. De illa autem psaltria iucundissimum hoc apud Te-
rentium fratrum habemus colloquium. Ubi Demea dixit:

> Aliquo abiicienda est, si non pretio at gratiis
Micio
Neque est, neque illam sanev studeo vendere
ait. Rogat Demea: „Quid igitur facies ‘?'’ et' Micio respondet:
„Domi erit”. Hic Demea exclamat:
Ἴ Pro deum fidem!
Meretrix et materfamilias una in domo
M. Cur non? D. Sanum te credis esse? M. Equidem arbitror.
D. Ita me Di ament, ut video ego tuam ineptiam,
Facturum credo, ut habeas quicum cantites.
M. Cur non? D. Et nova nupta eadam haec discet. M. Scilicet.
D. Tu inter eas restim ductans saltabis. M. Probe.
Ad et nova nupta eadem haec discet haec invenimus
annotata: „Alius subaudiet Dicere. Sed, o magna in verbis
elegantia, vide enim quam vim significet Discet. Et ideo non .
uxor sed nova nupta, quam ad omnia docilem esse ipsum
indicat nomen.” Bona est annotatio sed caput eius misere est
mutilatum, vel potius pro capite vulnus habemus. integrum

