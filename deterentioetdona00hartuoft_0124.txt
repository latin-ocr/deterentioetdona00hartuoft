112

codicum naturam cognoscere velit, dummodo persuasum Sibi
habeat nullum unquam locum hac ratione esse emendatum,
nullum posthac sublatum iri vitium.

„Scholiastam” autem semper virum illum egregium dixi:
pervulgato Donati nomine uti ausus non sum: iam enim animo
praevidebam viros doctos qui agmine facto in me irruerent
quod non Euanthiurn dixissem. Sciebam gravissimas multorum
iras moveri, si quis Euanthii illius‚· (1116111 magistrum suum
dicit Rufinus (de metr. com.)‚ rationem non haberet. Huic ergo
Scholiorum Terentianorum alteram hic, ille alteram vindicat
partem, hique, quod fieri solet in rebus nullius momenti et
quae certo sciri poterunt nunquam⁷ internecivum inter se gerunt
bellum. Hoc unum constat commentarium illum ad Terentium,
qui Donati vulgo dicitur, ab uno homine scribi non potuisse:
farraginem esse non librum. Primus indigestam 1113111 molem
admirabili industria neque minore doctrina his annis perlustra-
vit vir peritissimus prudentissimusque R. Sabbadini: ingentem
numerum codicum, quibus continetur illa, inter se contulit,
illorum historiam conscripsit, denique de totius farraginis
origine atque auctoribus instituit quaestionem. Sic tandem
aliquando hanc sibi informavit sententiam vir praestantissimus„
quam singulari defendit acumine:

Commentarii auctor paterque unus est Donatus; Euanthium
missum facere possumus. Sed accessit Donato vir, qui eius
annotationes in brevius contraxit spatium, quo factum est ut
saepe ad aliquem versum bis idem annotatum inveniamus»,
verbis leviter immutatis. Deinde commentarium auxerunt vario
ac desultorio labore multi alii Scholiastae. Quorum unus eas
scripsit annotationes, quibus Donatus refutatur (initium illae
habent a vocibus sed ego: ipse Donatus de se semper plurali
utitur numero). Alter corrigendi causa addidit quaedam, am-
plificandi causa alter, alter denique locis ex variis poetis
’ scriptoribusque a Donato citatis unum pluresve adiecit (hunc

