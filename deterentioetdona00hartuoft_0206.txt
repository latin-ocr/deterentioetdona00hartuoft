194

sine calce. Ineptissime vero ad amicam nunc huic adhaeret
scholio, cum fuerit lemma sequentis.
38. Nonne ea dissimulare nos
Magis humanum est, quam dare operam, id scire qui
[nos oderit.
Magis humanum] „bene quia et illud humanum dissi-
mulare.'' Apparet pro dissimulare legendum esse foras
proferre vel aliquid in eam sententiam. Hoc enim vult
scholion: „dissimulare ideo recte magis humanum
dicitur, quia etiam quod ei opponitur humanum est.” (Hu-
manum enim etiam de male factis adhibetur, de peccatis ex
humana imbecillitate natis).
55. Ad versum:
Hoc mi unum ex plurimis miseriis relicuum fuerat
[malum
annotatur: „nam non mediocre est, quod omnium miseriarum
est ultimum, et inter mala multa, quod sic accipimus.'’ Ex
quod sic accipimus nullum sanum sensum extundo; credo
eius natum importunitate, qui scholion vocabulis addendis
corruperit. Non 6111111 dubito quin olim huiuscemodi fuerit
scholion: „nam non mediocre est, quod omnium malorum
ultimum et inter mala multa reliquum accipimus.'’

IV, 2, 12 sqq. (Verba Pamphili sunt ad matrem):
Quaeso, quid istuc consilii est?

illius stultitia victa, ex urbe tu rus habitatum migres?

Non facies: neque sinam ut qui nobis, mater, maledictum velit,

Mea pertinacia esse dicat factum, haud tua modestia.
Sch.: Mea pertinacia esse dicat factum] „beneretinet,
quum vult sua interesse ne fiat.'' Locus corruptissimus, sed
de emendatione non desperandum. Verbum 1 iat suo subiecto
carere non potest, neque suo obiecto verbum r e tin et; utrumque
latet in quum, cui nullus hic locus, quapropter confidenter

 

