111

remus, prudentissimam Scholiastae ad verba: quin tu mi
argentum cedo annotationem: „Hoc ab utroque cum

clamore dici accipiendum est.'’

„In ius ambula'’ ait Demipho, quem minae Phormionis adeo
non terrent ut vix quid sibi velint intelligat. Itaque Phormio
ut simul utrique metum incutiat:

Enim vero si porro odiosi esse pergitis..,
Iterum hic aliquid adscripsit Scholiasta eiusmodi ut gregis
magistro similior videatur quam alicui de vulgo commentatorum:

„Vultu iuvandum est et pronuntiatione hoc quod tam mina-
citer suspenditur.” Et

„Enimvero principium est aliquid per iracundiam dicturi.”
Sed xde hac parte satis iam dixi.

 

Saepe queruntur homines quod Scholiasta Terentianus nondum
ita ut oporteat in lucem sit editus. Non est tamen tam difficile
editionem eius parare omnibus numeris absolutam. Si quis
ceteris omnibus abiectis eas tantummodo colligeret annotationeS,
quae aliquo modo ad rem scenicam pertinerent, eas dico quibus
Terentius ita explanatur ut personas eius loquentes audiamus
gestusque earum aspiciamus, nihil iam amplius esset optandum.
Atque facile est illas emendatas subiicere legentium oculis.
Quamvis enim multa in iis sint corrupta, tamen sententia
perlucet; illam nullo labore restituemus; ipsa vocabula non
praestabimus; raro hoc facere possumus atque in illis tan-
tummodo emendationibus, quae se nobis nil cogitantibus, nil
quaerentibus subito offerunt; nihil hic facit industria atque
improbus labor. Ut ergo revera bonam, id est utilem, habeamus
Scholiastae editionem non ⁸exspectandum est donec omnes eius>
codices cum pulvisculo sint excussi atque longa illorum depicta
stemmata, e quibus quomodo a communi stirpe orti sint ap-
pareat: magnum ex hoc negotio ' capiet emolumentum, qui

