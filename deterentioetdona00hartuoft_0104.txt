92

vix perspiceretur nisi annotasset Scholiasta : „ a d i e r u n t,

quasi importune et interpellantes.” Egregie: nihil enim homines, ’

qui rumusculos aucupantur, odiosiores reddit quam ipsa gravitas
qua illos perferunt ad eos de quibus sparguntur, atque verane
sint quae audiverint rogant. Magna autem est adeundi verbi
gravitas: adimus enirn praetoreS, iurisconsultos, ceteros qui de
maximi momenti rebus respondent.

Andr. 923. Narrat Crito, Chrysidis sobrinus, quomodo Gly-
cerium, parva etiamtum puella, ad illam sit adducta. At Simo,
cui tota illa narratio molestissima est, quoniam, si vera sit,
actum sit de filii et Chremetis filiae nuptiis, sic eum inter-
pellat: „fabulam inceptat”. Ridiculum hic et facetum ex dolore
fieri senem morosum docet nos Scholiasta. Sic enim narrare
coeperat Crito:

Atticus quidam olim navi fracta ad Andrum eiectus est
Et istaec una parva virgo.
Atque illud exordium spectat Simonis interpellatio, sed prae-
sertim unum eius vocabulum olim. Annotat enim Scholiasta:
„ad irrisionem narrationis dicit. Etenim olim fabulae proprium.”

Adel. 930. Micio clemens ille et mitis senex iamiam nimiae
lenitatis poenas dabit fratri severiori. Precibus enim atque
blanda oratione ab illo permovebitur ut anum ducat decrepitam
cum ipse annum agat sexagesimum sextum. Ille autem rem
inexspectatam sic incipit commendare: „Aeschinus filius meus,
quem tu adoptasti, uxorem ducet illam, quam olim habuit
amicam. Probo istud consilium laudoque, et iubeo

Quam maxume unam facere nos hanc familiam,
Colere, adiuvare, adiungere.''
Hic ei opem fert Aeschinus ipse et „ita quaeso pater’' ait.
Respondet Micio: „Haud aliter censeo.” Tum sic frater pergit:
Immo hercle ita nobis decet:
Primum huius uxorist mater.
Et Micio, quid sibi istud velit admiratus: „est, quid postea?’'

