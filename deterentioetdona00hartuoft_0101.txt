89

ut effugere non posse sibi videatur, his verbis in auctorem
funesti ,mendacii invehitur:
Ubi illic est? scelus, qui me hodie...
Est hoc initium scenae, cui prudentissimam hanc praemittit
observationem Scholiasta: „Haec scena cuius perturbationis
esse debeat, etiam supra poeta praestruxit, cum ad consen-
tiendum Davi consilio tardum Pamphilum faceret.”
⁷ Andr. vs. 642. CharinUS, in errorem inductus stulto Davi
commento, iam credit revera Pamphilum nuptias cupere Phi-
lumenae, quam se ducere velle ille simulaverat. Ratus ergo
aemulum et perfidum aemulum esse quem sincerum crediderit
amicum multa lamentatur de fallaciis hominum. Tandem eum
Pamphilus sic alloquitur:
Charine, et me et te imprudens, nisi quid di respiciunt,
[perdidi.

Et ille: „Itane, imprudens.” Annotat Scholiasta: „Mire et
artificiose fecit Pamphilum priorem alloqui ad perfringendam
iracundiam Charini; alioquin si prior vociferari potuisset, tragica
exclamatione usus fuisset” et: „Attende hoc illum repetere,
quod indignatur magis, quasi audierit: imprudens, et non
audierit reliqua.” Rectissime: Charinus inexspectata calamitate
, afflictUS, colloquii initium non faciet nisi verbis tam acerbis
tamque plenis indignationis ut vix adolescentium gratia recon-
ciliari possit. Nunc Pamphili verba non solum eius iracundiam
cohibent, sed etiam iis finibus adolescentium disputationem
includunt ut paucis verbis „rerum inscitia'’ quae fuerat, tollatur.

vs. 819. Davus fictum a se mendacium de litibus Pamphilum
inter et Glycerium narravit Simoni Pamphili patri, qui filium
suum ducere vult Chremetis filiam: simulandum enim est
Pamphilo quoque has nuptias placere. Simul tamen Chremes.
deterrendus est ne filiam det; ideo Mysidem, Glycerii ancillam
iubet Parmeno infantem e Pamphilo natum ante Simonis aedes
apponere. Sed citius quam exspectatus est Chremes advenit,

