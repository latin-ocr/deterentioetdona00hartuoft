 

181

12. Ego dicam tibi] „senile est, nam id iam dicendum
fuit, et hoc ἔμφασιν habet vilis rei, quae vel facile dici possit,
vel non celanda sit.” Sic accipienda haec opinor: „exordium
ego dicam tibi loquacitatis senilis est, indicatque id quod se-
quitur non esse magni momenti, neque quidquam arcani habere.'’

18 sq. Aeso-h. Perii! Mi. Quid est?

Aesch. Nihil, recte, perge.

Nihil, recte] „id est, recte quod perii. Et vide trisyllabum
artificiose esse subiectum, ut qui perii dixit, vix hoc locutus
fuisse videatur.'’ Egregie Wielingius trisyllabo pro trisyl-
labum. Primum enim trisyllabo perii Aeschinus usus erat,
nunc vocem trisyllabam edere iam non potest.

26. Nonne haec· iusta tibi videntur postea] „Sci-
licet illa quae amicus tuus dixerat prius quam haec audires.'’
Deleatur quae. Tota annotatio perversam continet vocabuli
postea explicationem. Etenim postea hic, ut saepe hodie,
stomachantis est et cum quadam acerbitate loquentis.

32. Quicum illa consuevit] „legitur et illam, et
dicebant veteres hanc rem consuevit.'’ Lege: „legitur et
qui illam.”

51. In qua civitate tandem te arbitrare vivere?

Verba haec sunt Micionis‚ senis lenissimi ad filium adop-
tivum. Sch.: in qua civitate] „vide omnes sententias poni
accusatorias et nihil amoris. Isti sunt orationum colores diffi-
cillimi: sed elaboravit Terentius Micionem facere leniter accu-
santem et inducere Demeam durissime blandientem.” Egregie

· Wielingius pro nihil amoris reposuit nimii amoris, sed

praeterea pro difficillimi requiro dissimillimi, qua
voce opus hic esse vel una particula sed, quae sequitur,
demonstrat: „sunt quidem colores accusatoris et lenis patris
dissimillimi, sed hoc ipsum voluit Terentius. Quemadmodum
enim Demeam mox duriter blandientem faciet, sio hic.
Micionem inducit leniter accusantem.'’ Quod in altero

