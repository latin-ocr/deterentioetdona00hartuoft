157

s quantum licere oportuit ostendet, quam misere nihil liceat
Parmenoni.’' Equidem hanc propono lectionem: „ex eo quan-
tum liceat parasito ostendit et quam misere nihil liceat Par-
menoni.’' Sabbadinius vero locum sic refinxit: „Age modo
<i> nunc tibi patent hae fores] ex eo quantum Par-
menoni licere <ire > oportuit ostendit, quamvis ire nihil illi
xliceat.” Quam vellem suo ingenio hic usus esset vir praestan-
tissimus: nam nunc illos imitatus videtur, qui codicum lec-
tiones coacervant, si forte ex illarum ruina vera lectio colligi
possit.

56. Nequis forte internuntius] „ex his verbis datur
intelligere parasitum e domo meretricia egredi.” Non ex verbis
quibus utitur parasitus id apparet, sed ex eo quod iterum
Parmenonem alloquitur cum paulo ante Thaidis aedes intraverit.

ΙΙ, 3, 9. Praeut huius rabies quae dabit] „prae ex
comparatione significat. Ergo proprie; et est integra locutio
et ordo est: praeut illa sunt quae huius rabies dabit.'' Est
quod post ordo legitur utique abiiciendum; non legi in codd.
Τ. v. Sabbadinius nos docet. De proprie v. ad II, 2, 56, ubi
legitur: „proprie internuntius.” '

Auditis Chaereae verbis Parmeno exclamavit:

o infortunatum senem!

Hic vero est qui si occeperit,

Ludum iocumque dicet fuisse illum alterum‚.

Praeut huius rabies quae dabit.
Annotatur: „hic ex parte characteris inscius quidem est per-
sonae Chaereae, quem moribus coniicit servus ardentiorem in
amorem fieri posse.'’ Aut corrupta haec sunt aut pronomine hic
pater Chaereae significatur. Sabbadinius coniicit: hoc ex parte
characteris istius quidem est. Quo sensu? obsecro.

„Et hic ostenditur iampridem motus in res Venereas Chae-
ream.'' Rectissime Sabbadinius Chaerea pro Chaeream. Ι

