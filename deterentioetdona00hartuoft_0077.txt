65

Ac'rus V SCENA 1.

Thais prodit cum Pythiade expostulans: haec enirn ei quid
absente ea domi factum sit narravit, vel potius per ambages
indicavit, quemadmodum vs. 723 a Doriade monita erat. Verba
eius subsanniens ,Thais repetit (VS. 818 sqq.):

Scio, nescio, abiit„ audivi, ego non adfui.
Virgo conscissa veste lacrumans obticet;
Eunuchus abiit.

In quibus unum tamen erat quod cuiusmodi res accidisset
satis redderet perspicuum. Rectissime enim ad vocem obticet
Scholiasta annotat: „Tacemus consilia, reticemus doloreS,
obticemus quorum nos pudet.”

„Non fuerat Eunuchus ille verus, sed Chaerea Phaedriae
frater illius veste sumpta sibi ad virginem aditum paravit”

. hanc confessionem vix Pythiadi extvorquet; et iterum hera his

verbis eam corripiente (vs. 829 sq.):
Quid ais, sacrilega?
Istucine interminata sum hinc abiens tibi?
respondet Pythias:
Quid facerem? ita ut iusti, soli creditast.
Atque Thais
Scelesta ovem lupo commisti.

Haud dubie ipsam Terentii manum restituit Bentlejus
commisi legendo pro commisti. Quemadmodum enim e*
sequentibus apparet, finem hic iam Thais facit in Pythiadem
invehendi et agnoscere incipit se stultam fuisse, quae imponi .
sibi passa sit. Et est illud scelesta semet cum lamentatione
incusantis. Cf. Heaut. 970:

Disperii: scelestus quantas turbas concivi insciens!

