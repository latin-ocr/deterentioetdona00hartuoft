141

Hic nunc non dubitat quin te ducturum neges:

Venit meditatus alicunde ex solo loco.
Ad venit meditatus alicunde annotatur: „Terror obiur-
gaturi patris hortatio est ad promittendum Pamphilum quod
iubetur.” Corrupta haec neque multum proficimus varia lectione
Pamphilo (pro Pamphilum) quae est in Klotziana.
Sensus tamen perspicuus. Etenim dicendo: „Venit meditatus
alicunde ex solo loco” aliaque in eandem sententiam efficit
Davus ut filio futura illa obiurgatio quam maxime terri-
bilis videatur: et terrore opus est ut sedulo Pamphilus
partibus fungatur sibi a servo impositis: quo enim maius
instat periculum, eo diligentius patrem simulando decipere
conabitur filius.

ΙΙ, 5, 1. „In hac scena quatuor personae sine inplicatione
'intellectus loquuntur.” Ridicule dicta haec sed non obscura3
sine implicatione intellectus est: „ita ut alter alte-
rum non intelligat.”

Π, 6, 3. Davum solum astantem et secum colloquentem
quaedam senex suspicionum plenus rogat: Quid Davus
narrat? Respondet ille: Aeque quicquam nunc quidem.
Haec nemo unquam intellexit, at intelligere sibi videtur Scho-
liasta; annotat enim: „bene nunc quidem: similiter nunc
nihil, ut paulo ante, cum dixit: id populus curat sci-
licet.” Ipsa quoque annotatio satis obscura, itaque illustrandi
causa moneo similiter esse interpretationem adverbii aeque;
et quicquam Scholiastae videri idem quod nihil. Et quid
illo aeque (i. e. similiter) velit Davus ita exponit Scholiasta:
„Davus dicit nihil narro⁷ similiter nunc ut olim, nam tum
quoque istud agebam: attentus eram ad te audiendum.”
De illo autem tempore Scholiasta putat Davum cogitare cum
secum dicebat: „id populus curat scilicet'’ (Act. I, 2, 14).

