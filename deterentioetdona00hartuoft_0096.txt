84

ipse quod det lenoni, cuius ea est, non habet3 atque ille se
venditurum eam atque in Asiam missurum minitatur. Non
audet miser adolescentulus rem fratri amantissimo committere
vel patri adoptivo, clementissimo seni, fateri, neque quidquam
superesse videt quam ut patriam deserat illamque sequatur.
Reprehendit eum hanc ob causam frater, tandem de eius solli-
citudine certior factus, his verbis: q
Ah stultitiast istaec, non pudor: tam ob parvolam

Rem paene e patria!

Annotat Scholiasta: „Menander mori illum voluisse fingit,
Terentius fugere.” Non est, ut opinor, opus multis demon-
strare verbis quanto rectius Terentius quam Menander fecerit.
Leniter ridere possumus adolescentem usque quaque amatam
puellam secuturum; sed qui mortem sibi consciscere decre-
verit, immo paene iam consciverit, quamvis levem ob cau-
sam, illius tristem deflemus sortem.

Quam egregie Scholiasta observarit neque militem in Eunu-
cho neque in Adelphis Demeam tamquam plane stultos depingi
iam vidimus (p. 35), simulque Scholiasta magistro intelleximus
cur illi prudentiae, huic acuminis aliquantulum dederit Teren-
tius. Idem est annotationis ad Ad. 541 consilium. Ficta Syri
servi narratione motus Demea senex ad villam suam est pro-
fectus, illic filium suum esse credens, simul in itinere fratrem
quaesiturus. At mox redit exclamans:

Ne ego homo infelix: primum fratrem nusquam invenio
[gentiumz

Praeterea autem, dum illum quaero, a villa mercennarium

Vidi: is filium negat esse ruri: nec quid agam scio.

Adscripsit autem Scholiasta haec: „Sapientissime Terentius,
etsi proxima villa est, necessario senem ad reliquos actus
fabulae noluit ab urbe discedere, personae senilis memor. Nam
et arduum fuerat, dum redit, et cruciabile, ne fatigatio eius
in tragoediam transiret. Recte igitur invenit a mercenario illi in

