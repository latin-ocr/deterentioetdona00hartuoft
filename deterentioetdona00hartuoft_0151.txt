139

An: „cum aliquem laudes, primum aliqua infamia eum esse
purgandum?” Mendum subesse suspicor, atque pro laude
scriptum fuisse narratione vel simile aliquid: cum enim
tandem aliquando eo pervenit Davus ut res sibi cognitas
denarret, ab illis facit initium quae metum demere possint.
Quo facto sponte gaudio implentur iuvenes, ut ipsi Davo iam
nihil sit addendum.

Narrare ergo Davus sic incipit (vs. 16 sq.):

’ Tuus pater modo me prehendit: ait tibi uxorem dare sese

. Hodie.

Annotatur: ait tibi uxorem dare sese] „coniecturam
'facit a malis quae praecesserunt.” Num hoc vult· Scholiasta:
„revera non ipsis verbis dixit senex uxorem dare se, sed Davus
id tantummodo coniectando ” effecit e minis a quibus senex
“ orsus est ?” Atqui hoc et cum ipsa veritate et cum sequenti
scholio: „dicit cur primo crediderit veras, dicturus subinde
cur falsas” aperta fronte pugnat. Suspicor coniecturam
facit e malis corruptum esse, eoque loco scriptum fuisse
aliquid in hanc sententiam: „omittit‚'non commemorat mala.”
Ecquid iacturam facit malorum? Non enim incredibile
pro iacturam dedisse aliquem notius sibi vocabulum con-
iecturam, quo facto etiam malorum mutandum erat.
Cf. ad vs 17.
Item alia multa, quae nunc non est narrandi locus,

Item alia multa] „commoda narratio a necessariis tan-
tum. Minas autem senis praetermisit, ne corrumperet
bona, quae nuntiabat.’'

Ad vocabula quae nunc haec annotantur: „argumentum
est quaerere potuisse eum qui sit territus, nam timor curam
parit.'’ Aut corrupta haec sunt aut sic accipienda: „causa cur
istud quae nunc non est narrandi locus addat Davus,⁴
haec est' quod alioqui facile fieri potuisset ut Pamphilus
· diceret: ista quoque alia multa narra mihi.” Qui enim

