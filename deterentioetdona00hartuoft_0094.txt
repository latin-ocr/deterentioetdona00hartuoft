CAPUT SECUNDUM. ἢ

Quod paucis tantummodo atque raro evenit ut sui ipsi libri.
utilitatem praedicare possint, id mihi hoc loco contingit. Con-
tendo enim palamque declaro, qui praecedens caput legerit ad
Terentii Eunuchum melius intelligendum multum profecisse,
neque vereor ne quis me ob illud dictum arrogantem parumve
verecundum appellet. Quidquid enim boni est in illo capite
meum vix dici potest: ipse illud lubenter acceptum refero
praestantissimo, quem toties citavi, viro Scholiastae. Quem
utinam alio appellare nomine possem: Scholiastam enim dicendo
maledicere ei videor. Eximendus est illi ineptorum hominum
turbae, qui sutilium annotationum farragine scriptores poetasque
obruunt, atque longe longeque illis anteponendus: illi vix
unquam quidquam tradunt ‘quod non quivis paulo acutior ipse
possit invenire, at hic poetam suum revera illustrat; ut ipsi
nostris oculis eius venustates videamus efficit, neque quidquam
latere patitur quod ille singulari elaboraverit artificio. Vera
esse pleraque omnia quae doceat statim agnoscimus simulque
profitemur nos, nisi monuisset ille, eadem observaturos non
fuisse. EX divite ille copia doctrinam tradit, atque ita tradit
ut statim propria fiat accipientium. Potestne maior magistri
laus excogitari? Et veram esse, licet ex annotationibus in capite
praecedenti allatis iam aliquatenus appareat, tamen nunc data
opera demonstrare conabor, et quae sint magistri nostri merita
atque e quo fonte orta quam accuratissime exponere.

