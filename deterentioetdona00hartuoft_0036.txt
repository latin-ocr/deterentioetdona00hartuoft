24

age modo, nunc tibi patent fores hae, quia istam ducis.
„Hoc” ait Scholiasta „quasi ad Gnathonem, sed lente et sub
lingua murmurat’'. Scholiasta ergo censet Parmenoni persuasum
esse de bona fide Thaidis. Equidem dubito: vidimus enim
quarn pertinax idem ille Parmeno paulo ante suerit Thaidis
adversarius. Ergone nunc mutavit mentem, certaque stat ei
spes elapso biduo exclusum iri militem et totam fore Phae-
driae Thaidem? Non tamen nego fieri posse ut'Parmeno ali-
quam in Thaidis fide spem ponat. Mox versus afferam qui
hoc mihi reddant credibile. Sed prius versum praecedentem
aspiciamus a Scholiasta lepidissime illustratum. Vs. 280 sic
Parmenonem alloquitur Gnatho:
Detineo te: fortasse tu profectus alio fueras.

- Quam mordax illud dictum sit nemo Scholiasta melius per-

spexit; annotat enim: „vult exprimere confessionem quod ad
Thaidem venerit sed intrare non possit.''

Hoc tamen mordacius etiam quod restantem Parmenonem
Gnatho rogat vs. 283 '„numquem evocari hinc vis foras?”
(nempe servorum aliquem).

Haec ubi dixit Gnatho aedes introit. Tum solus Parmeno
loquitur (vs. 283 sqq.):

Sine biduum hoc praetereat:
Qui mihi nunc uno digitulo foris aperis fortunatus
Ne tu istas faxo calcibus saepe insultabis frustra.
Hi sunt illi versus, quibus modo dicebam in eam me adduci
opinionem ut credam iam de Thaide optima quaeque sperare
Parmenonem. Qui dum etiam ante Thaidis ostium otiosus
adstat accurrentem cernit erilem filium Chaeream.

SGENA 3.

Secum ille Chaerea omnes sibi adversarios deos lamentatur
qui eripi oculis suis passi sint virginem omnium quas unquam

