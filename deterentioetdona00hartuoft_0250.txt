238

Terentianae orationis facetiae habent: tenues sunt, subtiles
atque eiusmodi ut non sponte a quovis observentur. Raptim
obiterque qui Terentium legit, quantus ille fuerit artifex non
videbit3 sentiet hoc qui diu singulos eius versus apud animum
suum perpenderit, et in dies sentiet magis, dummodo -—
namque hoc accedere debet -— poetae venustates monstrari
sibi patiatur a praestantissimo 1110 viro, de quo totus hic fuit
liber. Tam bonus enim ille Terentii fuit lector ut non facile
ei par exsistat aliquis. Quodsi quis putet nimis me illi morem
gerere et quae nusquam sint terrarum videre velle quoniam ¹
iusserit ille: hunc ipsum equidem accipio iudicem. Aliquot de
reconditis Terentii facetiis scholiastae observationes eligat ipse
et tamdiu mente contempletur donec veram earum perspiciat sen-
tentiam; tum Terentii versus, ad quos illae pertinent, clara
voce ita recitet ut recitari eos Scholiasta voluit: recte eum
vidisse apparebit. Magis vero perspicuum fiet hoc, si quis
bonus praeceptor, qui puerorum mentes capere et detinere
possit, in hunc modum discipulis suis poetam nostrum inter-
pretabitur: mox enim 111 deliciis eum illi habebunt. Et credat
quisquam semper venustatem aliquam vere Terentianam lepido
alicui Menandri vel Apollodori verbo respondere? Ita de Graeco
Latine vertere posse humanum modum excedit multoque est
difficilius quam novas comoedias Latinas facere summa laude
dignas. Legite mihi colloquium illud Thaidis cum Phaedria et
Parmenone in Eunuchi initio vel Sostratae cum Pamphilo filio
in Hecyra: permulta ibi cognoscetis orationis lumina, quae
egregius aliquis poeta ipse invenire possit, imitando exprimere
omnia ne ipse quidem possit Apollo. Cumque oratio demum
mores hominum reddat conspicuos, hoc iam confidenter affir-
mare possumus —— et gratia Donato qui ut possimus effece-
rit :⁴ — non solum locis sat multis fabularum oeconomiam,
quae apud Graecos fuit auctores, Terentius mutavit, sed etiam,
quod in fabulis, quarum tam simplex narratio, multo maioris

 

