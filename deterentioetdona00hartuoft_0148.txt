136

virtus est vitii nomine appellet. „Ita” ipsa haec sunt scholii
verba „amatoris per omnia servat conditiones ut oratorie hoc
cogatur scelus esse si pareret nunc patri.’' Neque ita hic
legendum (quod in Westerhoviana) neque at quod in Klotziana
legitur, sed ira, quod Stallbaumiana habet (errore fortasse
typothetae: nihil enim est quod fieri nequeat). Unum restat
vitium3 nihili enim est conditiones, proque eo legendum,
quod unice aptum huic loco: conversionem. “

44 sq. Ut neque me consuetudo 'neque amor neque pudor

Commoveat neque commoneat ut servem fidem?

Sch.: ut neque me consuetudo] „non ordinem reddit;
f erum enim reddit ad mansuetum quod etiam ferae man-
suescunt.’' Quoniam totum adiectivum mansuetum non
legitur in Terentii textu sed in praecedenti scholio, scribae
hic errorem latere suspicor, legendumque esse: „f erum enim
reddit ad consuetudinem qua etiam ferae mansuescunt‚”
ut haec restituatur observatio: „chiasmo utitur Pamphilus:
ad ultimam enim prioris seriei vocem ferus referenda est
prima secundae seriei vox consuetudo. Ferae enim consue-
tudine mansuescunt.’'

Aeros Π.

1, 1 Apud forum e Davo audivi. Saepe ita editur
lemma mutilatum: recte alii post forum addunt modo.
Sequitur enim scholion: „plurima dixit ad confirmandum
Byrrhia, quando interrogatus est, a loco, a tempore, a persona,”
In quo „quando interrogatus est’' nihil aliud est quam: „ubi
eum dominus interrogat” (vide quae de perfecti temporis in
scholiis usu observavimus p. 75); a loco autem, a tem-
pore, a persona loquendi sunt formulae ex arte rhetorica,
quas optime sic illustres: „plurima dixit a loco et simm.
i. e. plurima argumenta dixit, petita a loco et simm.'’ Petit

