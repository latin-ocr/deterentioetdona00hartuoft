156

Neque minus probo quod pro quum potius recripsit
potius quam.

25. Ad originem nominum macelli et fori cupedi-
narii explicandam et alia e Varrone afferuntur et haec:
„his (Numerio Equitio Cupite et Romanio Macello) in exsi-
lium aotis publicata sunt bona, et aedes ubi habitabant dirutae;

eque ea pecunia scalae Deum Penatium aedificatae sunt. Ubi ,

habitabant, locus, ubi venirent ea quae vescendi causa in
urbem erant allata.’' Quod post aedificatae sunt legitur
ubi habitabant, id inepte repetitum est e praecedentibus.
Locus autem fere aedificium significat, verbisque „locu5‚
ubi venirent ea quae vescendi causa in urbem erant allata”
exponitur quo consilio Scalae Deum Penatium fuerint exstructae.

„Omnes qui esculenta et poculenta vendunt a rebus cupe-
dinis ob alimentum cupedinarii appellantur.” Corruptum locum
egregie correxit Sabbadinius includendo ob alimentum.

38. Hice] „pro hi vetuste. Virgilius:

His certe neque amor causa est: vix ossibus haerent.

Quia hisce debebat dicere.'' Non tam sunt haec absurda
quam primo aspectu videntur. Sic enim Virgilii versum acci-
pere Scholiastam censeo: neque amor causa est in pa-
renthesi sunt posita et his nominativus est pro hisce: metri
enim et euphoniae causa syllaba ce abiicienda fuit.

39 sq. Plurima salute Parmenonem

Summum suum impertit Gnatho.

Sic Parmenonem parasitus alloquitur. Annotatur „haec tota
locutio, parasiticae elegantiae et simul εἰρωνείας plena est. Nam
et plurimam dicit ei salutem, quem ne exiguam quidem velit
continere e. q. s.'’ Corruptum locum aut ita corrigendum censeo
ut pro continere legatur obtinere, aut pro quem -—
continere reponendum cui — contingere.

51. Age modo nunc tibi patent fores hae quia istam ducis.
Flebiliter haec a Parmenone dicuntur. Annotatur: „ex eo

