96

Qua voce dicta haec sint nemo melius docere potest quam
Scholiasta, cuius haec verba sunt: „Hodie non tempus signi· ⁴
ficat sed iracundam eloquentiam ac stomachum.”

Gerundivum suum sibi ἦθος habet: ea figura plerumque
ab illo'adhibetur qui stomachans de gravi quadam‘necessitate
loquitur quam vitare se non posse saepe sit expertus. „Mos
gerendust Thaidi’' in Eunucho cum gemitu Phaedria dicit;
similisque Pamphili in Andria auditur gemitus cum patrem
sibi modo dixisse narrat (vs. 254):

Uxor tibi ducendast, Pamphile, hodie.
Annotat Scholiasta: „Mire ducenda: semper hoc genus decli-
nationis necessitatem ·ostendit.’' Et iure suum mire hic
ponit: non enim poterat inveniri aliquid quod spectatorum
risui movendo aptius esset quam illa inevitabilis mali si-
gnificatio.

Nostin? quid sibi velit annotatio ad Andr. 441 docet.
Simo paratum iam esse filium ad ducendam virginem a patre
sibi destinatam affirmanti servo credere incipit; restat tamen
scrupulus aliquis, ergo rogat vs. 438 sq.:

Num illi molestae quidpiam hae sunt nuptiae
Huiusce propter consuetudinem hospitae?
Respondet Davus:
Nil hercle: aut, si adeo, biduist aut tridui
Haec sollicitudo: nosti? deinde desinet.
Annotat Scholiasta: „In significationem multorum, quae com-
pendio facimus nostin dicimus.'’

Longe alius videtur eiusdem vocabuli color Eun. 405, ubi
miles eo utitur et Scholiasta annotat: „Grate expressit stulti
infantiam militiS, qui ante vult intelligi, quod sentit, quam
ipse dicat.” At neque Davus neque miles quid dicat habet,
volunt tamen videri multa dicere posse sed, ne longi sint,
omittere pleraque.

Verba quid istic? significant aliquem qui irato obstinatove

