28

Ἠθικώτατα 1110 vocativus Parmeno interiicitur ab eo qui
sibi egregiam quandam sapientiam proferre videatur.
vs. 335—42. Ineptus ille senex iam ex longinquo Chaeream
retinuerat, deinde quae dicenda erant quam maximis dixerat
ambagibus. Balbam eius loquacitatem lepide Chaerea refert3
„tandem abeo'’ inquit ’
quom huc respicio ad virginem,
Illa sese interea commodum huc advorterat
In hanc nostram plateam. , ,
Hic quoque in verbis interea commodum deprehendimus
ubertatem illam verborum intimis mentis cogitationibus pro-
ferendis aptissimam, de qua alio 1000 fusius sumus dicturi.
Parmeno, de virginis a Chaerea tam laudatae comitibus
edoctus et qua via ierint cognito, mox illam ipsam esse eam
intelligit quae modo a Gnathone militis nomine ad Thaidem
sit introducta. Sequitur locus praestantissimus, qui ceteris om-
nibus melius doceat quantus sit artifex poeta noster. Profecto
egregium hic habet exemplum qui Terentii vult laudare oeco-
nomiam; Terentii, aio, nam non credo haec omnia sic in Mess
nandri fabula fuisse, et cur non credam breviter dicam. Annotat
Scholiasta: „vide quam molliter et sine intellectu spectatoris
ad argumenti spectati ordinem poeta perveniat, ut de Eunucho
facta mentione consilium nascatur supponendi Chaereae.’' Et
permulti sunt loci, ubi sic Scholiasta poetam vel Teren-
tium laudat; non hoc faceret, si illos locos, verbum de verbo
expressum, e Menandro (vel Apollodoro) translatos sciret; et
quam accurate 1110 Graeca Terentii exempla nota habuerit
quavis pagina apparet. Non tam ineptus est Scholiasta ut Te-
rentium admiretur propter aliquam rem a poeta Graeco venuste
inventam. Immo omnibus illis locis Scholiasta legentes docere
videtur Menandri (vel Apollodori) aliquod artificium a Terentio
ita esse mutatum, exornatum, amplificatum ut proprium ipsius
fieret. Sed de toto hoc argumento alibi accuratius disputabo,

 

