*ῨΨΨῊ ’

73

(Scholiastae haec verba sunt) denarrat: prehensum a virginis
fratre Chremete Chaeream moechorum illic subire tormenta.
„Haec fiunt‘’ (ait vs. 956) ‚,orante, ut ne id faceret, Thaide.''
Annotat Scholiasta: „recte hoc additum ne speret auxilium
a Thaide.”
vs, 960. Rogante Parmenone:
Quis homo pro moecho unquam vidit in domo meretricia
Prendi quemquam?
„Nescio” Pythias ait. Ad illud nescio Scholiasta annotat
obscuriora quaedam et fortasse corrupta, sed quorum sententia
huc fere redit: „astute istud nescio a Pythiade dictum: non
contradicit, non disputat contra Parmenonis dubitationes; quod
si faceret amitteret fidem. Nuntiat tantummodo, non ratioci-
natur.” Rectissime: quo enim magis insciam se fingit Pythias,

eo magis ei creditur, eoque minus nascitur suspicio simulatam
' eius esse perturbationem.

Iam irrupturus aedes est Parmeno ut misero hero opem
ferat, at eum retinet Thais his verbis (964 sqq.):
Vide, Parmeno,
Quid agas, ut neque illi prosis et tu pereas: nam hoc putant
Quidquid factumst, a te esse ortum.
Iterum 1110 poetae oeconomiam laudat Scholiasta egregia hac
annotatione: „totum hoc ad id addidit ut senex intromittatur
ad confirmandas nuptias. Sed poeta hoc agit, personae nesciunt.'’
Hic adventantem cernunt senem Chaereae Phaedriaeque
patrem abit in aedes Thais; Parmeno vero, ad incitas redactus,
totam rem, sicut acta est, fateri seni decernit, ut ille miserum
filium tortorum eripiat manibus. N

