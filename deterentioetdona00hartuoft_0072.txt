60

sit propositum postulatumve. Conferantur ex Latina tragoedia
Iphigenia in Aulide notissimi versus:

Ut ego plectar quod tu peccaS, tu delinquis ego arguar
et qui sequuntur, quibus Agamemnon respondet Menelao
Iphigeniae poscenti sacrificium. Respondentis est, non disputare
incipientis. Tamen hic illud ut in primo scenae versu legitur.
Ergo, ut Scholiastae verbis utar:¹ „hic sermo sic-prodit ut
post scenam inchoatus esse videatur.” 'Ad nostrum vero locum
adscripsit, quae non quidem tam sint diserta sed tamen idem
significent: „apparet Gnathonem et dehortatorem esse certa-
minis et ad pocula militem provocare,” Ne dubites inspice
annotationem quae ad vs. 1025 legitur: „semper a mensa

Gnatho invitus abstrahitur3 nam et supra cum ad litem venitur v

ex verbis Thrasonis manifestum est Gnathonem invitum sequi,
ubi dicit: hancine ego ut contumeliam tam insignem in me
accipiam, Gnatho ?’' Vides quam bene egregius ille commen-
tator perspexerit omnia.

Haec addit Thraso: „mori me satiust,” atque hoc fere
annotat Scholiasta: „quasi vero ad iurgium cum Thaide mortis
contemptu opus sit.’'

„Simalio, Donax, Syrisce, sequimini'’ clamat miles (vs'. 772).
Egregia est ad hunc locum Scholiastae annotatio: „Huiusmodi
militia per tumultum repente suscipitur et dicitur evocatio,
ubi dux alloquitur cives: qui rem publicam salvam
vultis me sequimini. Unde Virgilius:

desuetaque bello

Agmina in arma vocat subito ferrumque retractat,

Ipse vocat pugnas: sequitur tum cetera pubes.'’
Minae Thrasonis hae sunt: „primum aedis expugnabo’n, „vir-
ginem eripiam;” „male mulcabo ipsam.” Quae sit huius enu-
merationis venustas docet Scholiasta hac annotatione: „Vide
ordinem belli. Primo expugnatio moenium; tum recuperatio
captarum rerum; demum poena praedonum.”

