164

15. sq. Nam quod isti dicunt malevoli, homines nobiles
Eum adiutare assidueque una scribere.
Assidueque una scribere] „non sic dicit adversarius,
sed hic oratorie crimen non tangit.⁵’ Mirum hoc officium ora-
toris crimen ab adversario prolatum non tangere. Res ipsa
declarat quid sit legendum. Revera Terentii adversarii dixerunt
interdum vel saepe eum a nobilibus adiutum, non sem-¹
per vel assidue. Terentius autem, quo melius illud crimen
refellat, id facit quod oratores solent, ut augendo atque
exaggerando prius reddat ridiculum. Pro non tangit
autem extat varia lectio impingit, in quo latet verbum

aptissimum ad significandum id quod dicebam: intendit.

23. sq. Senes qui primi venient, ii partem aperient:

In agendo partem ostendent.

Ad verba in agendo partem ostendent annotatur hic
esse ἀποσιώπησιν, quae annotatio hoc, ut opinor, eibi vult:
verbi ostendent omissum esse subiectum iidem. Quae
sequuntur: „hic enim iam non senes accipiendi essent immo
potius ceterae personae’' nunc sic accipienda sunt ut essent
sit: alioquin (nisi per ἀποσιώπησιν locum interpretaremur)
essent. Nunc apte haec adduntur: „sed ipsi senes in statario
charactere partem aperient, in motorio partem ostendent.’'

Ι. 1, 1. Storax] „nomina personarum in comoedia habere
debent rationem et etymologiam. Etenim absurdum est, comi-
cum aperte argumenta confingere, vel nomen personae incon-
gruum dare, vel officium quod sit a nomine diversum.” Pro
confingere legendum videtur confingentem: „cum
dubium non sit quin comicus ipse suo arbitratu argumenta
confingat, absurdum sit eum personis dare nomina officiaque
inter se certantia.’'

,. Sequitur: „Nisi per ἀντίφρασιν nomen imposuerit ioculariter,
ut M ysargyrides in Plauto dicitur trapezita. Et fere hoc

