126

putavi quia doctorum mentes saepe occupatas video supersti-
tione quadam, quam nimia peperit disciplinae palaeographicae
diplomaticaeque admiratio. Haud raro ---— atque in poetis Latinis

plerumque id accidit —- venustissimae lectiones spernuntur·

hoc s'olum argumento, quod in codicibus legantur quorum
minor sit auctoritaS, codicum vero vetustorum aperta vitia
aut mordicus retinentur, aut, id si prorsus fieri-nequit, cum
multo sudore atque labore excogitatur aliquid quod literarum,
quas hi praebent, sit quam simillimum. Sed ita qui agunt non
perspexisse videntur veras emendationes sponte se offerre ei,
qui libera mente diu multumque in aliquo poeta vel scriptore
sit versatus, non invitas protrahi, minime vero ex corrupte-
larum nasci permixtione. Plura de hac re dici possunt, sed
ad propositum transeo.

Andr. I, 1, 1. Abite] „concitatius legendum est, quia et
respectantes properant et discernit a Sosia.” Verba corrupta,
neque multo praestat quod Klotziana habet properanter dis-
cernit (pro pr. et disc.): quid enim istud significare potest?
Veram lectionem nemo praestiterit. Hoc unum certum videtur

pro properant requiri verbi quod increpandi vim habeat s

singularis numeri tertiam personam. An forte properat
legendum, ut properare sensum accipiat activum sitque fere
idem ac urgere?

2. Dictum puta] „Ad hoc respondet ut agi res videatur
quemadmodum supra diximus.’' Sana haec videntur, sed sen-
tentiam obscuriorem reddidit istud ad hoc, quod vix Lati-
num est. Hoc Voluit scriptor: „quod hic omnino aliquod re-
sponsum Sosia interponit, in ea re agnoscitur poetae consilium,
qui rem agi, non a solo Simone narrari voluit.'’ Supra autem
haec dicta sunt: „haec scena pro argumenti narratione pro-
ponitur, in qua fundamenta fabulae iaciuntur, ut virtute poetae,
sine officio prologi vel θεῶν ἀπὸ μηχανῆς et periocham comoe-
diae populus teneat et res agi magis quam narrari videatur.”

