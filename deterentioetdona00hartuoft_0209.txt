 

197

Modo Sostrata, in quam maritus contulerat culpam discidii
fllium inter et uxorem eius, discessuram se dixit cum Phidip-
pus advenit hoc nuntio eam purgaturus (vs. 10):

A Myrrhina haec sunt mea uxore exorta omnia.
Hic Pamphilus secum: „mutatio fit.'’ Annotatur: „mutationem
suspicionem dicit erroremque iurgantium.” Quis unquam pro
suspicio vel error dixit mutatio? L. suspicionum
errorumque pro suspicionem erroremque. Nam su-
spicio hic suspicionem trudit et iurgari pergunt inter se pater
Pamphili socerque in novum errorem inducti. Vide sequens
scholion: mutatio f it] „criminis scilicet et peccati.''

21. „Quid mulieris dixitne diceret qualem mulierem
aut aliquid gravius.” Pro aut legatur sed. Est enim gravius
et acerbius quid mulieris habes quam qualem mulie-
rem habes. Illud mox dicitur „reprehensio cum contemptu.''

42. „Nec rogare socerum nec interesse convenit ubi certior
sit ad repudiandum gener.’' Inepta oratione hoc dici videtur:
· „si genero semel deliberatum est repudiare uxorem, socerum
non decet rogare (i. e. preces adhibere) vel remanere: abeundo
litem finire debet.” “

48. Alamus nostrum. Lachetis haec su‘nt ad Phidippum
verba. Annotatur: „Scilicet Pamphili filium nepotem meum
utrumque nostrum.” Pro meum utrumque legatur
utriusque.

53. Indignabundus pater filium rogat:

Ignarum censes tuarum lacrimarum esse me?
Annotatur: „apparet illum a Sostrata hoc audivisse, nam ipse
filium deprehenderat flentem.'' Quando dicimus certum esse
aliquem ab alio aliquid audivisse? Nempe cum scimus, vel
scire nobis videmur, eum non suis oculis praesentem cogno-
visse. Ergo verbo deprehenderat praemittenda negatio
non. Westerhovius non pro nam legi iubet, sed coniunctione Ι
nam carere hic non possumus.

