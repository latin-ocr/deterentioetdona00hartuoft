121

Non enim admodum temerariam dixi sententiam, quaeque veri
careat specie. Hoc audacius videri possit quod nunc proloquar.
Quamvis infirmo nitamur fundamento critico, tamen non debet
quiescere atque cessare emendandi labor. Permagnam ille habere
potest utilitatem; quoniamque non solum Donati manu, sed
fortasse etiam commentarii editione ex artis criticae praceptis
comparata carebimus semper, coniecturis utendum est. Neque
illae omnes tam sunt incertae quam quis, auditis multis mul-
torum de fundamenti critici defectu querimoniiS, suspicari
possit. Ipse Westerhovius, quem omnibus modis condemnant
reprehenduntque qui de scholiis Terentianis edendis scribunt,
permultas correctiones palmares, aut ab ipso, aut a Wielingio
aliisque inventas nobis tradidit, quae quin omnino sint recipiendae
dubium non est. Exempli causa unam alteramque hic proponam.
Ι Andr. Ι, 5, 6. Pamphilus Chremetis filiam sibi a patre
uxorem destinatam audivit ipsumque Chremetem huic consilio
assensum. Neque intelligit omnia haec a senibus ficta. Excla-
mat ergo et alia et haec:
Quid Chremes, qui denegarat se vcommissurum mihi
Gnatam suam uxorem, id mutavit!

Ad verbum commissurum annotatum legimus: „Putaverat
nuptias et Chremetem mutare consilium.” Quod sensu cassum ’
q esse Westerhovius vidit, ideoque coniecit putaveratveras,
quam coniecturam Klotzius perfecit edendo putat veras
Illud autem veras (nam utrum putaverat an putat le-
gamus parum interest) quis tam perversus est ut probare nolit
quoniam 111 nullodum inventum sit codice?

Eun. V, 3, 6. Pythias, Thaidis ancilla, appropinquantem
videt Chremetem cum nutrice: suspicio enim nata erat illius
Chremetis esse sororem puellam illam a Thaide eductam; nondum
tamen certa res erat, ostendenda etiam -ν ita ut fit — nutrici
erant τὰ πρὸς τὸν ἀναγνωρισμό ν. Ergo vixdum iuvenem cum comite
‚sua conspexit Pythias, cum, eum interrogat:

