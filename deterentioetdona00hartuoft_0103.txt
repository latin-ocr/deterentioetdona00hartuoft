91

ponit loquentem Chremetem, quem volens usque ad cognitionem
ffliae suae retinere, non facit irasci Pamphilo ob contemptum
filiae suae, et post hoc abire de medio’'; atque his verbis
totum poetae consilium optime explicat.

ΙΙ. Lectorem admonet, si peculiaris quaedam venustas est
in aliquo vocabulo dictove, quod obiter aspicienti nullius esse
momenti videri possit, vel si in eiusmodi vocabulo dictove
lepidum aliquod poetae cernitur consilium. Hic primum com-
memoro. annotationem ad Eun. vs. 963 de qua supra dictum
est. Pythias, ut inimicum suum Parmenonem perterreat, men-
titur Chaeream, quem ille pro Eunucho ad Thaidem introdu-
xerit, ibi deprensum et vinculis constrictum saevas dare poenas.
Hic ille:

Quis homo pro moecho unquam vidit in domo meretricia
Prendi quemquam?
rogat, et respondet Pythias nil nisi: „nescio” Quotus quisque
est qui sponte intelligat quam lepidum illud Thaidis responsum
sit, quam Pythiadis personae aptum, ‘quantopere illo mendacium
eius adiuvetur? At omnia illa nobis reddit perspicua Scholiasta
ea annotando, quae p. 7 3 citavi. ’

Andr. 534. Chremes filiam suam daturum se adolescenti,
quem amicam habere cognoverit, negavit; Simo tamen, adoles-
centis pater, de contrahenda cum illo affinitate non desperat:
in errorem enim eum Davi servi induxit commentum de litibus
inter amicam amatoremque ortis». Orare ergo Chremetem ut
consilium mutet decernit3 interea nuptias parari iubet tam-
quam hodie futuras. Iamque ad Chremetem profecturo obviam
ipse ille venit, qui sic eum alloquitur:

Optato advenis.

Aliquot me adierunt, ex te auditum qui aibant, hodie nubere
Meam filiam tuo gnato: id viso tun an illi insaniant.
Stomachari eum, qui sic loquitur, ex omnibus apparet verbis,
sed e nullo magis quam ex uno illo adierunt, cuius acerbitas

