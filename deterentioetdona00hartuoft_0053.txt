41

vs. 513. „Ait rem divinam fecisse.''
Nescit Chremes semper rei divinae intentas esse mulierculas;
itaque illud ait praemittit tamquam de re parum verisimili.
vs. 515 sq. ipsa accumbere
Mecum, mihi sese dare, sermonem quaerere.
Nonne sunt hi infinitivi eius qui secum memoria recolat mere-
triculae astutias quas ipse vix vitarit?

Sermonem quaerere. Annotat Scholiasta: „Sermonem
quaerimus, quando non solum quod dicamus quaerimus, verum
etiam quomodo alter nobis respondeat et obloquatur: puta
cum deficientibus sermocinandi causis quota sit hora et
satis recte quis valuerit percontamur.” Rectissime:
certo enim consilio haec omnia a Thaide dicta rogataque esse ei
ne in mentem quidem venit, nedum bona fide eam egisse et
sibi sororique suae prospicientem. Deinde in memoriam redit
eorum quae Thais rogaverit. Illa autem omnia ad cognatos
virginis inveniendos pertinent, sed huiuscemodi sunt ut suspi-
cionem adolescenti rustico oriri minime mireris, Et hinc huius
soliloquii summus lepor summaque venustas. Rogaverat „quam
pridem pater materque Chremetis mortui essent.’' Suspicatus
ille haec eam rogasse ratam se modo rerum suarum dominum
factum moxque illas dilapidaturum, responderat „iam diu.’'
· Deinde „res Sunii ecquod haberet et quam longe a mari.’'
Quoniam praedium maritimum aut propter facilem frugum
subvectionem aut propter amoenitatem aquarum pretiosius
est, Chremes secum (vs. 52o): “

Credo ei placere hoc, sperat se a me avellere.

vs. 521-525.

Postremo ecqua inde parva periisset sor0r;
Ecquis cum ea una; quid habuisset, quom perit;
Ecquis eam posset noscere: haec quor quaeritet?
Nisi si illa forte quae olim periit parvula

Eam sese intendit esse, utist audacia.

