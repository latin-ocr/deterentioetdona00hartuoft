110

Laudat hic eius vigilantiam prudentiamque Antipho duobus
verbis: „Eu, Geta.'’ Tum servus sic pergit:
Hic pulcherrimum
Facinus audivi: itaque paene hercle exclamavi gaudio.
Brevem hic scholiastae habemus annotationem: „Pulcherri-
mum facinus audivi: huiusmodi locos poetae actoribus
indulgent, quod in his actoris est commendatio.” “

Nonne legentes admonere videtur ut hanc partem ipsi agere
conentur?

Ib. 358. Dum Demipho senex cum advocatis adstat quaerens
quomodo nuptiae illae a Phormione conflatae rescindi possint,
hic ipse cum Geta sermocinans incedit3 clara autem voce
loquitur ut a sene audiri possit, estque sermo eius tamquam
mirantis et indignantis ob id quod modo a Geta cognoverit:
negare senem cognatam sibi esse virginem, quam ducere a
iudicibus Antipho filius eius est coactuS, vel notum virginis
patrem. Sunt autem verba eius lepidissime ficta et alia et haec:

Quia egens relicta est misera, ignoratur parens, .
Negligitur ipsa: vide avaritia quid facit?
Adscripta hic est annotatio cognatissima narrationi illi de
Ambivio ebrio: „vide avaritia quid facit: haecconversus
ad circulum et coronam circumstantium dicit et conqueritur.”

Ph. 935. In tempore cognovit rem Phormio, qua Chremetem
coercere possit, si ille in repetenda pecunia, quam astutissima
fraude ei abrasit, suerit molestior: certior enim factus est
illum, dum Athenis uxorem haberet, ex altera uxore Lesbi
procreasse filiam. Minitando ergo se illud ad Atheniensem
uxorem delaturum quidvis se ab eo impetraturum sperat.
Vixque haec verba:

Quin tu mi argentum cedo
audivit cum respondet:
Immo vero uxorem tu cedO.
Haec quomodo in scena fuerint acta ignoraremus, nisi habe-

