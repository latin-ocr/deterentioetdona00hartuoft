120

se ne cogitare quidem tam firmiter declarat ut nihil iam de
eo sperandum videatur. .Verum non ita res se habet. Sint enim
corrupta scholia, sint lacera mutilaque, vix tamen ullum
eorum adeo depravatum est quin tamen sententia eius sit
satis perspicua, scriptorisque ex eo eluceat consilium. Mihi
certe sedulo labore iterum iterumque illa pervolventi nunquam
dubium fuit utrum scenicam legerem annotationem an rhe-
toricam, grammaticam, philosophicam: scenicarum⁴ autem ob· .
servationum — his enim praesertim operam dedi — fere
nullam vidi eiusmodi vitio laborantem ut quid sibi vellet iam
non intelligerem. Quid quod scholiorum nunquam praeclarus ille

exsistet editor, qui ipsam nobis auctoris manum exhibeat. ,ψ

Finge enim -— quamvis incredibile sit — tandem aliquando
eo perventum ut ex diligentissima codicum comparatione ipse
archetypus sit restitutus, finge ex illo omnia exempta vitia,
quae scribentis imperitia commiserit, idque certissima quadam
et geometrica ratione: pristinum habebimus commentarium,
ipsum Donatum -— sic enim brevitatis causa mihi nominare
optimorum scholiorum auctorem liceat — non habebimus. An
credis illum virum vere doctum, elegantem, artis scenicae et
literarum Latinarum Graecarumque peritissimum, tam balbo
ore locutum, tam agresti usum sermone, ut quando indicativus,
quando conjunctivus ponendus esset neque sciret neque curaret?
Et est hoc scholiorum vitium multorum instar. confidenter ergo
de scholiorum variis argumentis locutus sum et loquar posthac.
Aut enim semper de illis erit silendum aut iam utendum iis,
quae nunc habemus, subsidiis instrumentisque. Nam desultorio
labore conflatam Westerhovii editionem aliasque, e quibus mihi
cognoscenda fuerunt scholia, lubenter concedo; quod tamen
inter has interest spatium atque editionem omnibus absolutam
numeris - exstare enim in tempus sumamus —— multis partibus
brevius est quam quod hanc ab ipso dirimit Donato.

Sed non vereor ne in hac causa multos habeam adversarios.

