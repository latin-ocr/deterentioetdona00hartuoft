94

Non causam dico quin quod meritus sit ferat.

Sed siquis forte malitia fretus sua

Insidias nostrae fecit adolescentiae

Ac vicit, nostran culpa east an iudicum?
Lepidissima, hercle, defensio atque ἠθικωτάτη; at bona pars
venustatis in uno inest eoque 'brevi vocabulo, ubi lateret, nisi
in lucem protraxisset Scholiasta prudentissima ad vs. 273
annotatione: „Forte7 quasi non defensurus, sed simul causam
cogniturus advenerit; nec contendit verum esse, quod dicit,
ne sollicitum faciat ad credendum.” Nunc demum intelligis
quam callide se illius astutiae conscium fuisse Phaedria dis-
simulet; loquitur tamquam de re ne ipsi quidem credibili;
ipse nunc demum aliquid de ea inaudivisse videtur. Si sic
dixisset: „ita facta res est; circumventus est filius tuus im-
pudentis impostoris mendacio’', interpellasset eum patruus:
„mentiris atque isto mendacio temet ipse indicas: te enim
sciente et adiuvante insidias illas structas esse iam ap-
paret.” Nunc vero huiuscemodi est eius oratio: „finge
tamen verum esse, quod filius tuus ait, quamvis videatur absur-
dum” e. q. S.

Phorm. 605. Geta secum deliberatione habita ab Antiphonis
patre, quem iam ex itinere reversum scit, pecuniam abradere
decernit, qua Phaedriae opus est; dumque illum solum mox
adfuturum exspectat, appropinquantem eum cum altero sene
conspicit: Phaedriae pater est, nam et ille opinione celerius
peregre rediit. Et primo subito eius adventu Geta terretur,
sed mox intelligit nunc demum duplicem sibi ostendi spem
et „petam” (ait)

hinc unde a primo institui: is si dat, sat est:
Si ab eo nil fiet, tum hunc adoriar hospitem.
Quid sibi hic nomen hospes Phaedriae patri datum velit non
apparet primo aspectu ; sed lepide illo Getam iocari egregie
Scholiasta docet annotando: „Astute hospitem de eo qui

