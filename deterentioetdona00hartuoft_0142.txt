130

consilium ut idoneam nanciscatur causam succensendi filio.

61. Laudat hunc ‘locum Scholiasta lepideque adolescentes
illos de Pamphilo nil negare sed aperte quidquid gestum est
denarrare observat. Sequitur: „et quidem tacitum est, non cela-
tum, sed ut non facturn esse ita videatur.'’ Hic primum ad-
monemur quid intersit inter celare et tacere (celamus
enim ea quae rogamur, tacemus quae non rogamur). Sed
ultima illa: sed ut non factum csse ita videatur vix
intelligo. Suspicor vocem ita non post esse sed post sed
ponendam, ut haec sit sententia: „(tacent illi adolescentes),
sed ita (tacent, atque hoc eorum responsa efficiunt) ut non
factum esse (id, quod senex adeo metuit) videatur.'‘

63. Comperiebam nil ad Pamphilum

Quidquam attinere.

Comperiebam] „Vide si non verba patris sunt, et de
rebus Venereis circa filii mentionem agentis.’' Atra caligine
obscuriora haec, Pro circ a equidem propono citra: „Nonne hoc
paterni est animi, ubi de rebus venereis agatur, non eo adduci
ut etiam filii mentionem facias ?'’

72. Hac fama] „An vere laudatus sit, singula haec p‘ro
argumentis sunt.’' Quoniam sequitur: „et excusatio est, non
esse stultitia falsum sed impulsum,'’ sententia haec esse videtur:
„honestam illam de Pamphilo famam non plane de nihilo fictam
fuisse, aliquatenus ex iis, quae supra a patre dicta sunt,
effici potest.''

79. Beasti] Laudatur hic poeta qui hominis mortui men-
tione facta statim laetum subiunxerit vocabulum „ne mors in
comoedia, luctus in tragoedia personaret.'' Ante luctus inse-
rendum ut: in tragoedia luctus est perpetuus, in comoedia specta-
torum animi quam primum a rei tristis cogitatione sunt abducendi.

92. Et vultu, sosia,‘adeo modesto] „Quia formae
laudatio cum meretrice commissa est, progreditur artifex poeta
ad laudanda ea quae honestiora sunt quam forma.’' Quantocius

