103

simus ille senex Miiller-Strubing, quem duos abhinc annos
tristi fato vegetum etiam alacremque ereptum nobis luge-
mus amici.

Satis iam, ut opinor, ex iis quae hucusque dicta sunt,
apparet quid sibi Scholiasta noster commentario suo scribendo
proposuerit. Terentius ut melius intelligeretur, ut quae fuisset
eius indoles melius sentiretur, hoc studuit, hoc spectavit. Om-
nium qui commentarios ad scriptores poetasve in lucem edunt
eiusmodi esse consilium dixeris. At plerique horum pueros
sibi lectores fingunt in ludo literario grammaticae praecepta
discentes; noster vero adultorum gratia scribit, ita Terentium
legere cupientium tamquam si fabulas eius in cavea specta-
rent3 artifices scenicos quomodo fabulae eius singulaeve earum
partes sint agendae, ceteros omnes quomodo pronuntiandae
,sint docet. Itaque si quid ei innotuit de lepido aliquo invento,
quod olim ad aliquam scenam exornandam feliciter fuerit
adhibitum, illud commemorare non negligit. ’

Phorm. 315 et 321. Antipho absente patre amicam suam duxit
uxorem. Hoc ut fieri posset adiutore usus est callidissimo mor-⁴
talium Phormione. Hic enim tamquam amicae illius patronus diem
Antiphoni dixit, legibus quae essent περὶ ἐπικλήρου hanc ei destinari
uxorem mentiens; ipse autem Antipho ut condemnaretur silendo
omnique omittenda defensione perfecit. At reverso patre, timore
perculsus latitat, uxor tam callide quaesita ne sibi eripiatur
metuit sed quomodo eam retineat nescit. Igitur iterum adiutore
Phormione opus est: ad illum Geta servus mittitur, cui obvius
factus Phormio quid acciderit quidque metuatur cognoscit;
mox se periculi remedium invenisse significat. Actus hoc est
initium, quo et Getae perturbatio et Phormionis secura audacia
egregie depingitur. Sed verum ei colorem praebuit Ambivius
Turpio, de quo haec tradit Scholiasta:

„Adhuc narratur fabula de Terentio et Ambivio ebrio; qui
acturus hanc fabulam, oscitans temulenter, atque aurem minimo

