70

mete ubi audivit memoriter nutricem cognovisse signa sororis
iam iam sibi restituendae
„Bene” (ait vs. 916) „edepol narras, nam illi faveo virgini.”
Ne illud nam illi faveo virgini languere putes, a Scholi-
asta disce singularem quandam esse illorum verborum festivi-
tatem, quaeque ea sit. „Quasi dicit'’ ait „illi faveo, non
Chaereae”: Chaereae enim succensere Pythias pergit: In mentem
hic nobis venit lepidissimae scriptoris nostratis narrationis, ubi
matrona paulo acerbioris ingenii, postquam adolescentem quen-
dam e poeta aliquid recitantem audivit, inducitur dicens:
„pulcherrima est elegia,'’ atque illud elegia ita pronuntians
ut dicere videatur: „quod ad recitationem pertinet, de illa
tacere satius est.” 1).
Intromittit Chremetem cum nutrice Pythias, dumque respicit

ipsa Parmenonem accedere videt.

Virum bonum eccum Parmenonem incedere

Video
ait illa (vs. 918 sq.); praecedunt eius ad Chremetem nutri-
cemque verba haec:

Ite intro: iam dudum era vos exspectat domi.
Vellem vs. 918 a voce sed inciperet, vel alio eiusmodi vinculo
praecedenti annecteretur. Quid si pro virum legamus verum?
Nam in vulgata lectione etiam verborum ordo displicet (Cf.
,bone virl’).

Deinde ipsa Pythias domum intrat, mox exitura ut fallacia,

quam modo excogitavit, Parmenonem perterreat.

 

) Idem Terentii artificium redit Hec. 233, ubi seneX, uxori suae iratus, postquam
ab ea cognovit aliquid ad iram sedandam aptum, ne tamen plane omnem omittat
acerbitatem ita respondet:

Gaudeo, ita me di ament, gnati causa: nam de te quidem
satis scio peccando fieri detrimenti nil potest.

