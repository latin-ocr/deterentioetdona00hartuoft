125

etiam est codicibus addicentibus ut haec coniectura recipiatur?
Hisce igitur exe'mplis usus et ipse aliquid ausus sum, scho-
liisque emendandis operam dedi. Atque conamina mea hic
proponam, sed iam nunc lectorem moneo nihil a me propo-
situm iri quod mihi ipsi praestantissimis, quas modo citavi,
westerhovii emendationibus par atque simile videatur: abest
semperque absit, precor, a me eiusmodi arrogantia. Nihil hic
certi invenies, nihil quod non cuivis in mentem venire possit.
Saepe ne coniecturam quidem proponam, sed aut quid fere
requiratur demonstrare conabor aut tantummodo corruptum
esse scholion dicam. Neque tamen plane operam me perdidisse
opinor. Nam etiamsi vera alicuius loci lectio ex aliquo codice
eruatur vel peringeniosi hominis acumine restituatur, tamen
nullum est inventi pretium nisi praecessit longa et accurata
virorum doctorum de genere vitii deque sententia qua opus
est disputatio deliberatioque. Deinde semper hoc tenendum
nullam lectionem idcirco veram esse quod in aliquo codice,
cuius magna est auctoritas, inveniatur, sed hoc unice quae-
rendum quae lectio sanum praebeat sensum suoque aptum
loco. Dabo exemplum. Ad Hec. IV, 1, 57:
Nam quum compressa est gnata, forma in tenebris nosci
[non quita est
semper lecta fuit haec annotatio sensu cassa: „Ab activo
queo, passivum fecit queor, retinendo participium quita
est.'' Vidit nescioquis pro retinendo legendum esse
et inde, atque ex inepta literae ‘r repetitione natam esse
vitiosam lectionem, ‘quam suo Marte librarius sanare conatus
esset. Recipiendum, ut opinor, illud et inde, non quod postea
a Sabbadinio in aliquo codice lectum sit, sed quod unice
verum est. Aliquod felici invento momentum adiicere dicendus
esset* codex Leidensis‚ qui et timida est quita est habet
vitio ex literae t repetitione nato, si id quod in suo genere
perfectum est ullo modo melius fieri posset. Haec ideo dis-

