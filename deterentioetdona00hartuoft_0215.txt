 

203

non oportuerit.” Corrupta. Sub spectare latet aliquod ver-
bum quod fallendi vim habeat. Eiusmodi enim verbis,
qualia sunt quae hic leguntur, illos reprehendimus a quibus
deceptum iri nos minime exspectaveramus.

81. „Nulla mentio fit uxoris apud Demiphonem. Non enim
convenit argumento ut habeat.” Ain vero? Nonne recte pro-
cederet fabula, si in vivis esset Demiphonis uxor? (Nam
habuit certe uxorem, e qua Antiphonem procreavit). Lege...
ut mentionem habeat pro ut habeat et a Demi-
phone pro apud Demiphonem.

11, 2. „In hac scena de parasitis vilioribus Terentius pro-
ponit imaginem vitae, ut in Eunucho de potioribus.'’ Quanto-
cius locum inter se mutent vilioribus et potioribus.
'Nam Phormio, ut parasitus, fidelem se praebet amicis, nil
vero abiectius quam Gnatho ille in Eunucho.

Statim sequitur: „et his qui nuper processerunt, id est de
assentatoribus” Egregie de vilioribus et de assenta-
toribus inter se iunguntur. Gnathoni enim nullum nomen
aptius est quam illud assentator, quod contra in Phormi-
onem minime convenit. Sed quid isto et his qui nuper
processerunt faciam non video.

11. Vereor ne istaec fortitudo in nervum erumpat denique.

Altera lectio nervum rumpat exstitisse videtur. Ea certe
parte scholii ad hunc locum illustratur: „proverbium a sagit-
tariis natum est: quod immoderatae plerumque vires addu-
cendo arcu non telum incitent sed nervum rumpant.’' Sequitur:
„an ex eo quod saepe fortius ferientes nervum sibi aliquem
laedant?” Quae annotatio sic lectionem nervum rumpat
illustrat: fortius ferientes (absolute) sibi laedunt nervum
aliquem (brachii puta manusve). Ι

13. Quot me censes homines iam deverberasse usque

[ad necem?

