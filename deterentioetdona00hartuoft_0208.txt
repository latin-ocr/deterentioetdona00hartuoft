196

26. Exclamat Pamphilus:
Quam fortunatus ceteris sum rebus, absque una hac
[foretz
Facile intelligitur pronomine hac (i. e. hac re) Pamphilum
significare vitium uxori suae olim oblatum. Non tamen intel-
lexerunt stulti homines de quibus in scholiis legimus: „alii
hac de uxore dici putant ut absque sit praepositio?

IV, 3, 7. „Pater” Pamphilus clamat, et ille: „quid vis Pam-
phile ‘?” Annotatur: „facete praesto quid vis respondet.
Potestne praesto significare statim? Vix credibile. Quid ’
ergo sibi vult scholion?

11. Credo ea gratia concordes magis, si non reducam, fore.
Eliminandum esse non, ut credo suam sibi haberet vim ironi-
cam, dudum intellectum est. Nondum viderat scholii ad hunc
locum auctor.

13. „Odiosa haec est aetas adolescentulis.” Senis verba haec
sunt. Annotatur: „supra in personam socrus culpam iratus con-
tulerat discordiae: nunc et uxori placatus et nurui parcens
odiorum causam a personis transtulit ad aetates, sed ita tamen
ut magis iuniores accusaret, ei de adolescentibus questus, quum
miseratur senes.'’ Nullo negotio in integrum hoc scholion

 

restitui potest. Pro ei enim (id quod iam monuit Wes- -

terhovius) e t legendum, pro q u u m mis e r a t u r: com-
miseraretur 1).

IV, 4, 4. Opportune te mihi
Phidippe‚ in ipso tempore ostendis.
Sch. in ipso tempore] „tibi‚ id est, et mihi et tibi com-
mode evenisti'’. Haud dubie rem acu tetigit Westerhovius pro
evenisti scribens venist i. Praeterea expungatur prius tibi.

 

¹) De praeteritis in huiusmodi locis v. p. 75.

