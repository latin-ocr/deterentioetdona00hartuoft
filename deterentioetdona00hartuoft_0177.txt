165

modo apud alios a poetis nomina componuntur describenda
per ἀντίφρασιν, quod designat Storax.'’ Post Storax excidit
illius nominis explicatio; describenda autem hic significare
debet explicanda, accipienda, interpretanda. Pro
apud alios a poetis denique legendum censeo apud
alios poetas, quod recte opponitur praecedenti in Plauto.
Nata autem corruptela e duarum lectionum apud alios
poetas et ab aliis poetis confusione.

2. lerant] „producte I pronuntiando” Lege: pronunti· ,
andum.

Sequitur: „quod nos addita v iverant dicimus: tale est
fflud Virgiliiz·

· Nos abiisse rati et vento petiisse Mycenas.''

Bona annotatio, quam compilatoris corrupit stultitia. Olim
haec legebatur sententia: „Sine v litera i corripi solet, ut
apud Virgilium: nos abiisse e. q. s.‚ sed cum v produci.”

· 3. Si absis uspiam] „abundat uspiam, aut deest pro-
fectus, aut ubi uspiam.” Pro aut ubi uspiam legen-
dum: aut uspiam ubi (i.¹e: aut uspiam hic idem est
quod ubi). Klotziana habet aut ibi et ‚ab his vocabulis
novum scholium orditur. Minus recte, ut opinor.

4. Si cesses] „ad uxorem iratam refert in desertorem.’'
Hic quoque bonam observationem depravavit stultus compi-
lator. Hoc enim commentator voluit: „cessare proprie de
desertore dicitur, nunc odioso isto verbo irata uxor utitur
de marito.’'

15. Atqui ex me hic non natus est sed fratre ex meo.
Sed ex fratre] „hoc est omnino non alienus est.’' Lege:
„non omnino alienus est.'’ ,

16. Clementem vitam] „figura ipsa.’' Misellae hae sunt

- reliquiae huiuscemodi scholii: „Figura (sequebatur nomen

figurae): non enim ipsa vita clemens est, sed clementem*
facit.”

