214

III. Nulla vero Terentii virtus frequentius laudatur quam
vigilantia eius, qua quae fiant futurave sint verisimilia
reddat. Insigniores de hac re locos apponam:

Hec. Π, 2, 19. Laches Phidippum reprehendit quod filiam
ad maritum non remittat et aliis verbis et hisce:

Neque adeo clam me est, quam esse eum graviter laturum
[credam,
Hoc si rescierit.
Annotatur: „ingeniosissime poeta iam praeparat causam simu-
laturo ob hanc rem iracundiam Pamphilo.’' “

Hec. V, 1, 30. Bacchis peregrina rogata ut ad Philumenam

introeat, conciliatura eam Pamphilo marito respondet:
Faciam: quod pol, si esset alia ex hoc quaestu, haud
[faceret scio.
Annotatur: „vigilanter poeta, ne non verisimile videretur id
ullam fecisse meretricem, ipse lectorem praevenit. Et sic fere
in omnibus Terentius, quae minus pervulgata sunt, quaeque
abhorrent a consuetudine, agit.’'
Phorm. Π, 1, 65. Cum Geta servo suo loquens Demea filii

 

stultitiam, qui se absente ab improbo impostore coactus sit' Δ

uxorem ducere, quam cognatam eius dixisset ille, ita exagitat:
Mitto omnia,

Addo istuc: imprudens timuit adolescens: sino.

Tu servus! Verum si cognata est maxime,

Non fuit necesse habere: sed, id quod lex iubet,

Dotem daretis, quaereret alium virum.

Qua ratione inopem potius ducebat domum?
Annotatur: „sub obtentu huius propositionis, in qua pars legis
ostenditur, iam poeta praeparat locum fallaciae Phormionis de
dote accipienda.'’

lv. Vigilantiae similes virtutes Terentii his locis laudantur:
Hec. III, 1, 47. Pamphilus, qui modo cum servo Parme-
none ante ostium Philumenae steterat, aegrotare ubi illam

