13

deleniret, vult persuadere Phaedriae non se amari sed virginem.’'
Alterius hoc est initium: „ut vel laedendi militis causa Phaedria
patiatur'’. corrupta sunt quae sequuntur, sed quid totum sibi
voluerit scholion luce est clarius Ad versum enim 145, ubi
ita Thais de puella sibi a milite promissa loquitur:

Multae sunt causae quamobrem cupio abducere
annotatum invenimus: „Etiam hoc verbo gratificatur Phaedriae:

⁷4 non enim accipere ut ab amico remunerante sed abducere

ut ab stulto et experte'’. Haec ergo annotatio idem continet

⁷ ⁷ quod duae illae ad vs. 1423 siquidem expers hoc loco signifi-

cat: mei amoris expers et cui ipsa nihil unquam concesserim.

vs. 144 sq. Audita Thaidis suspicione de milite amore
puellae illius capto, verecunde et σεμνολογῶν Phaedria rogat:
{etiamne amplius ?'' Etenim, ut Scholiastae verbis utar: „mun-
dat Terentius, ut solet, res huiuscemodi per ellipsin suam''.
Respondet Thais:

nil, nam quaesivi

et Scholiasta annotat: „optime purgavit Terentius, quod mox

ff liberalibus nuptiis fuerat obfuturum, si vitiatam virginem du-

ceret Chaerea. Necessario ergo defenditur, tamquam quae honeste
nuptura est.” Quae huc fere redeunt: totius fabulae oeconomiae
in ternpore prospicit poeta. llla enim puella Chaereae, Phaedriae
fratriS, iuvenis honesto loco nati, uxor fiet. Et optime mihi
Δ ·videtur veram loci vim perspexisse Scholiasta. Quid enim
attinebat Thaidem tam firmiter hoc negare, quae „ad virginem
animum adiecisse” militem suspicetur tantummodo, nisi
subesset hic aliquod poetae consilium?
vs, 146 sqq. Has· affert causas Thais cur puellam a milite
„abducere” cupiat:
Primum quod soror est dicta, praeterea ut suis
Restituam ac reddam: sola sum, habeo hic neminem
Neque amicum neque cognatum: quamobrem Phaedria
Cupio aliquos parere amicos beneficio meo.

