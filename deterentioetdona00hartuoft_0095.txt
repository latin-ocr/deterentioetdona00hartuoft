83

Est ergo -— hoc mihi ante omnia dicendum, hoc semper et
ubique tenendum — vir artis scenicae et, amantissimus
et peritissimus: quidquid dicit docetve, illam artem habet
ante oculos. Verum fuisse artificem Terentium, qui sp ecta-
torum animos commovere atque detinere egregie calleret,
annotationibus suis demonstrare studet. Cumque artificem vix
dici posse, qui servilem in modum alium sit imitatus, sibi
habeat persuasissimum, huic rei primum dat operam ut appa-
reat ubi a Menandro — et Menandrum cum nomino simul de
Apollodoro me cogitare lector sciat — Terentius deflexerit,
quasnam exempli sui partes mutaverit, quid propriis quibusdam
exornaverit coloribus. Paucos locos qui huc faciant afferam;
paucos, aio, nam multo mihi maior pars reservanda est unde
integrum de Terentii inventione caput componam. Hic ergo
*duas proponam res in quibus, a Scholiasta admoniti, Teren—
tianam artem a Menandrea differre sciamus: eiusmodi enim
illae sunt'ut sine totius argumenti detrimento separatim trac—
tari possint. ’ Ἴ ’

Α. Terentius sedulo dat operam ut 'in comoediis suis omnia
sint quam urbanissima, lenissima, mitissima. Duri inesse nihil
‘patiam nihil agreste, mhfl crudele, nihil denique, ut scholiastae
utar verbis, τραγικόν. Huc spectat annotatio ad Andr. 606. Intel-
ligit Davus servus se astutiis suis et semet ipsum et herilem
filium perdidisse; adventantem iam videt senem cui sit poenas
daturus et: „occidi” ait
’ „Utinam mihi esset aliquid hic quo nunc me praecipitem darem.”
Annotat Scholiasta: „Non dixit gladium aut laqueum,
ne esset tragicum. Ergo expressit bene dicens: praecipitem
darem.” Ita est: comico et servili dicto opus hic est, non
tragica tragicae. disperationis significatione. Correctum autem
hic aTerentio Menandrum non certum quidem est sed verisi- ’
mile fit iis quae annotantur ad:

Ad. ΙΙ, 275. Ctesipho amore peregrinae puellae ardet, sed

