222

nusquam patere rimas. Sed quo magis appareat quantus sit
artifex Terentius, quamque peritus artis scenicae, Andriam
eius cum Menandri cognomine fabula comparabo: sic elucebit
quanto illa huic praestet. Versabitur disputatio in duplici
argumento.

Ι. Sosia coquus, Simonis libertus, a Terentio est inventus.

ΙΙ. Charinus Byrriaque a Terentio additi. Utrum ab eo sint
inventi an ex alia translati sabula nil refert, sed illud veri-
similius. '

Menandri Andria a soliloquio orditur, in Perinthiae initio·
colloquium est senis uxorisque: ergo coqui personam Terentius
finxit et non solum verba, quibus ipse utitur, sed etiam
quibus eum tamquam libertum alloquitur seneX‚ a Terentio-
sunt non e Graeco exemplari aliquo modo translata sed „nova
facta.'’ Atque haec quidem res, licet totius fabulae oecono-
miam non tangat, tamen toti splendidum praebuit orna-
mentum3 inde enim primum actum nacta est, quo nil
cogitari venustius possit. Nimis severus in Menandrum sit,
qui illud in Andria soliloquium cum hoc Terentiano actu
comparet; sed ne colloquium quidem Perinthiae senem inter
uxoremque tam egregium fuisse credo quam illud Simonis
libertique. Quod enim in suo genere perfectum est non facile
aliquid ex eodem genere sibi par inveniet. Et personarum
quas apud Terentium videmus nulla tam ex ipsa vita est
expressa quam illa coqui; quidquid ille dicit ἦθος habet, vivit,
spirat. Neque minus verba quibus eum alloquitur senex ex
animo eius et pectore sunt deprompta. Audacius aliquid dicam:
rem agi vides non Athenis sed in ipsa urbe Roma: scripta
haec sunt a poeta, qui quae ratio inter patronum libertumque
intercederet Romae cognovit ¹). Sed adspiciamus singula.

 

¹) Non hoc dico propter senis verba (vs. 40) „haud muto faetum,” de quibus quam per-
verse etiam nunc iudicent viri docti et quam prudenter Scholiasta vidimus p. 86.

 

