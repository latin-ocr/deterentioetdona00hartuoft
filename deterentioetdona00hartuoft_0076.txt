64

suam. Hic miles suum hem et hui interponit, quae, ut recte
docet Scholiasta, sannae sunt adversus eos quibus irascimur.
Egregie tota hac scena miles et Chremes, dum inter se metuunt,
convitia iactant. Denique, ubi Chremes minitabundus dixit:
„tangere te eam prohibeb0,” callide hoc tamquam praetextum
finiendi vel saltem differendi iurgii arripit Gnatho et: „Audin
tu? hic furti se adligat, spat hoc tibist” ait (vs. 809). Hic Thaidem
miles rogat: „Idem hoc tu, Thais ?''' at illa: „Quaere qui re-
spondeat.’' Recte Scholiasta annotat: „ipsam circumventurus
interrogat: quod illa intelligens malitiose ait: quaere qui
respondeat.?'

Profecto ad nutricem Chremete quam τοῦ ἀναγνωρισμοῦ ἕνεκα
adducturus est, miles quoque ne verbis quidem quidquam se
proficere videns discedit, vel potius a Gnathone ad cenam
retrahitur seque ab illo placari patitur. Neque tamen suae
oblitus dignitatis exercitum suum dimittit, sollemnibusque
Sangam alloquitur verbis (814 sq.):

Sanga, ita ut· fortis decet
Milites, domi focique fac vicissim ut memineris. ·

Quam lepida in voce foci sit parodia sentieS, si memineris

coquum esse Sangam illum. Hic vero:

Iam dudum animus est in patinis.
Et Gnatho „Frugi es'’. lisdem verbis Chaeream laudat Antipho
vs. 608 idque ob eandem rem, nempe quod coenae curam
habeat. Denique magna voce clamante milite: „vos me hac
sequimini” (utitur autem eodem illo sequimini, quo copias
adducens usus erat), illius domum abeunt omnes.

