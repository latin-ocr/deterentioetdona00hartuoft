50

Quin etiam insuper sceIUS, postquam ludificatust virginem,

Vestem omnem miserae discidit, tum ipsam capillo conscidit. ’
Revera haec non ita facta sunt ut Pythias narrat3 illa enim
scelus commissum quantum potest auget. Dum luctata est
virgo, vestis eius turbata et capilli disiecti sunt.

Alloquitur eam Phaedria sic (vs. 650):

Quid istuc? quid festinas? aut quem quaeris Pythias?
Ubi festinas esse turbaris, trepidas recte monet
’ Scholiasta.

Rem denarrat Pythias. Tum (654 sq.) Phaedria: „Quid ais?”
et Pythias: „Perii.’' Iterum Phaedria: „Temulenta's” et Pythias:
„Utinam sic sint qui mihi male volunt.'’ Sic enim nunc voca-
bula inter loquentes distribuuntur, male siquid video. Doriadi
dandum esse perii censeo: est enim exclamatio eius qui re
improvisa perterrefactus est: in media lamentatione locum
non habet. Cui, ut hoc utar, alapa infligitur, non primum alia
quaedam exclamat, deinde perii addit, sed ab hac voce facit
lamentandi initium. Paulo post Dorias cum Pythiade relicta
sola eadem voce utitur, ibi quoque in allocutionis initio (vs. 664):

Perii, obsecro, tam infandum facinus, mea tn, ne audivi
[quidem.
Ad illud ergo temulenta es Pythias respondet: „Utinam
sic sint qui mihi male volunt'’ : ἐχθροῖς γένοιτο. Lepide Scholiasta:
„bene‚ non ebrium esse in maledictum vertit, quasi vero temu-
lentum esse felicitatis sit.''
Audito frustra quaeri maleficum Phaedria sic (661 sq.):
Nequeo mirari satis,
Quo illic abire ignavos possit longius, nisi si domum
Forte ad nos rediit.
Ne trochaeus inter versus iambicos veniat vulgo nunc editur qu o
11110 pro quo ille. Agnosco correctionis causam, ipsam non
probo: cascas enim vocabulorum formas obtrudere Terentio
invitis codicibus non aus1m, multoque mihi arridet magis haec

