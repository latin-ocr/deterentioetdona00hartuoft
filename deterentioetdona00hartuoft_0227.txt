215

¹ audit, introrumpit. Remanet Parmeno et secum sic loquitur:

 

Non usus facto est mihi nunc hunc intro sequi.
Annotatur: „vide artificem Terentium, quemadmodum alias
per Pamphilum, alias per ipsum Parmenonem invenit, quem-
admodum nesciatur a ceteris virginem ante nuptias ab ipso
Pamphilo vitiatam esse.''

Hec. IV, 2, 20. Sostrata, in quam discordiae filium inter
eiusque uxorem culpa a marito confertur, e medio recedere
vult et rus abire, filioque consilium suum sic commendat:

Haec mihi nunc cura est maxima, ut ne cui mea
Longinquitas aetatis obstet, mortemve exspectet meam.

, Annotatur: „sedulo agit socrus ne quid per iracundiam statuisse

videatur. Vide tamen ut intermisceatur indignatio et multa
⁷ dolore deprompta sint, quod poeta non invitus facit ad mores
exprimendos personasque reddendas.”

Hec. V, 4, 11. Parmeno, servorum omnium curiosissimus,
ad herilem filium nuntium attulit, quo accepto ille exsultat
gaudio; ipse tamen quid in nuntio insit laeti iuxta cum igna-
rissimis ignorat. Roganti ergo domino:

Egone te pro hoc nuntio quid donem? quid ἱ) quid ⁴? nescio.

Respondet:

Nihil enim.
Nam neque in nuntio neque in me ipso tibi boni quid
[sit scio.

Annotatur: „facete agit Terentius ut, quanto magis Parmeno
curiosus est, tanto magis nesciat illa quae cupit.'’

V. Ubi duo homines in scena versantur, quid alter faciat
quive eius sint gestus ex alterius apparet verbis. Multi huc
scholiastae loci pertinent, quos omnes citare longum est,
neque facilis electio.

vl. Nunquam quisquam in Terentii comoediis tam stultus
est quin tamen astutiae habeat aliquid. Vide hac de re quae
dicta sunt huius libri p. 35 (ad Eun. vs, 443). ⁸

