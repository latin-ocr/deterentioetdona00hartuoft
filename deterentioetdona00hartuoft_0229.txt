217

  

Haec autem omnia, quae neque pauca sunt et facile augeri
possunt, omnia mores personarum a Terentio depictos spec-
tant- orationemque qua illae utantur. De oeconomia a Terentio
> immutata nihildum dictum est. Huc ergo transeundum.

Aequales inimici obiicere solebant Terentio quod fabulas
contaminaret. Nobis non vitium videri illud potest sed virtus.
Ipse quoque rem non negat. Etenim in prologo ad Heaut.
ipse declarat:

· vs. 4. Ex integra Graeca integram comoediam

Hodie sum acturus Heautontimorumenon.

Agnoscit ergo se non ita egisse in duabus prioribus, neque
, sibi ita agendi in posterum legem statuere. Sed videamus
'quae nobis sint contaminationis apud Terentium exempla
tradita (omnia hic Donato debemus), sive potius ¹(nam hoc ab
illo divelli non potest) quibus rebus in fabularum oeconomia
ab auctoribus suis recesserit.

Andria. Primum ratio est habenda eorum quae ipse narrat
in prologo vs. 9 -— 14. ¹) Sed certiora tradit Donatus. Quae
in prima fabula apud Menandrum in Andria solus secum
loquitur Simo senex (et tamquam memoria recolit, 2) ea in
eiusdem Perinthia senex. uxori suae narrat. At Terentius
eadem narrantem Simonem facit Sosiae liberto suo et coquO.
Profecto vere dici hoc potest: transferre et pro suis uti. Hoc
enim iam pro certo statuere licet, coquum illum a Terentio
inventum, fictum, depictumque. ¹

In eadem fabula Charinus et Byrria a Terentio sunt additi.
Verba Scholiastae sunt: „Has personas Terentius addidit

⁸) Menander fecit Andriam et Perinthiam:
Qui utramvis recte norit ambas noverit:
Non ita sunt dissimili argumento, sed tamen
Dissimili oratione sunt factae ac stile.
Quae convenere in Andriam ex Perinthia
Fatetur transtulisse atque usum pro suia.
²) cf. initium Adelphorum, ubi de nequitia filii adoptivi Micio solus secum loquitur.

