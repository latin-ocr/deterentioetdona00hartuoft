118

annotatur: „Non dixit quod scit, sed quod verum putet. Et
est δόγμα Ἐπικούρειον, quod a ceteris philosophis repudiatur de
otio deorum ac perenni voluptate.”

Adel.⁴ Ι, 1, 44: „Qui suum officium facit'’ sic vertitur:
„6 τὸ καθῆκον ποιῶ-ν.”

Ad Adel. ΙΙΙ, 3, 32 refertur narratio de Thalete et ancilla
Thressa, quae est in Platonis Theaeteto.

Phorm. Ι, 2, 6; Ad verba Nescis quo in metu anno-
tatur: „Duae perturbationum bigae, a malo una, ex cupitis
altera. Ergo a mali bigis praesentis temporis periculum esse
dicimus et futuri metum.’' Sumptae hae bigae e Platonis Phaedro.
Philosophica ergo, quae in scholiis leguntur, omnia sunt eius·
dem generis et tantum non omnia ex eodem fonte hausta.

Haeccine ergo tam diversa ab uno Donato profecta credamus?
Equidem nego; sed quoniam cum viris doctis digladiari nolo,
pertinaciter affirmantibus concedere sum paratus, dummodo
mihi concedant illi, si tam variae illae annotationes ad unum
auctorem sint referendae, illum de Terentio scripsisse: unum
librum praestantissimum utilissimumque, unum, qui a proposito
plane sit alienus, postremo tres quatuorve plenos nugarum inep-
tiarumque. Denique hoc moneo, cum observationes „scenicae”
(hoc enim vocabulo brevitatis hic causa utor) aequabiliter per
totum sparsae sint commentarium, iis quae ex alio genere sunt
saepe multas deinceps paginas carere⁷ deinde subito rhetoricas
grammaticasve observationes ὅλῳ τῷ θυλάκῳ effundi. Quod in
etymologiarum enumeratione hic illic signo { significavi. Simul
illic quae essent absurdissimae inclinatis literis describendas
curavi. Atque etymologiis addidi insanas quasdam explicationes
quae eandem spirare indolem viderentur.

