7

esse observata sentire mihi videor, 'demonstrare me non posse
certo scio, Lubenter tamen mea facio verba eius: „et tunc...
supra dixit’z quae callidissimi de arte comica iudicis esse
censeo. Et quamquam de eiusmodi rebus aliter sentientes
nemo certis signis. argumentisque convincat, haud tamen in-

. firmum adesse Scholiastae videtur adminiculum in versu 83:

(vereor ne illud gravius Phaedria tulerit)

, Quod heri intromissus non est,
ad &quae Thaidis verba ipse adscripsit: „haec levius, ut de
facto suo loquens”. Cur autem levius de suo facto Thais
loquatur, cur crudelitatem suam leni vocabulo mitiget, nisi se
a Phaedria audiri putet? Sed videamus quae sequuntur. Vix
haec elocuta est Thais quae modo afferebam, cum se ad
Phaedriam con-vertit his verbis:

ehem7 tun hic eras, mi Phaedria?
Quid stabas hic? quor non intro ibas ‘3
Sic nunc in editionibus legitur; olim legebatur:
Quid hic stabas? cur non recta introibas‘? -

Ad quae verba Scholiasta adscribit: „Quasi parum fuerit in-
troibas‚ satis mire additum recta.” Vides quanto praestet
antiqua spretaque lectio recenti probataeque. Illo enim recta
dissimulat Thais unquam quidquam obstitisse quominus aedes
suas intraret Parmeno. Sed mitto hoc; unum etiam moneo
lectorem, ubi impense laudare velit Scholiasta Terentii verba,
ipsum illud adverbium mir e ‚ quo et hic utitur, ab eo poni solere.

Cognito quam sibi succenseat Phaedria, iram eius sedare
nititur Thais narrando quae causa fuerit cur eum heri „non
admiserit”. Quae narratio huc fere redit: dum etiam cum
matre Rhodi vivebat Thais, ad eas allata est puellula quaedam
Athenis rapta a praedonibus. Illam Thaidis mater pro sua
eduxit, ita ut volgo Thaidis soror esse crederetur. Athenas
profecta Thaide cum primo amatore suo, qui haud ita multo
post mortuus est, mater eius obit, bona eius et cum illis

