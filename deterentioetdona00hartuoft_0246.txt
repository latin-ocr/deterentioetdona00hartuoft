234-

plicat Scholiasta. Sed quis unquam sic locutus est nisi qui
putaret, et suo iure putaret, maius sibi aliquid esse agendum
quam anxiam grammaticae praeceptorum observationem.

Et possum multas etiam virtutes virtutumque similia vitia
ex uno hoc loco proferre. Sed haec mihi sufficere videntur ad
demonstrandum, id quod mihi quidem est persuasissimum,
neque Andriae Menandreae prologum neque Perinthiae actum
priorem esse potuisse tam egregium quam haec est senis

libertique Terentiani confabulatio. Atque hic Terentius in ea re*

ab auctore suo recedit quae tantummodo ad fabulae initium
pertineat. Nunc de altera illa discrepantia Terentium inter
Menandrumque agam atque lectori persuadere conabor ita a
Terentio exemplar esse immutatum ut ex fabula mediocri
egregia praestantissimaque quaedam nasceretur.

„Charini Byrriaeque personae” Scholiasta ait „in Menandri
Andria non erant: addidit eas Terentius.” Non rogo nunc ——-

id de quo nemo pro certo affirmare quidquam possit — unde .

eas sumserit. Sed. quae fuerit illius additamenti vis exponam
comparatione quadam instituenda.

Pater quidam vult filium suum virginem quandam, civem
Atticam, uxorem ducere; haec ei stat sententia. At filius illam
non vult. Tamen simulat se patri morem gesturum. Hoc enim
ei mendacium commendavit servus dum narrat virginis illius
patrem iam negasse se filiam suam daturum, quoniam cogno—
verit generum sibi destinatum habere amicam. Atque in illo
commendando mendacio hoc usus est servus argumento:
„dum tu ducturum te simulas, uxoremque tibi destinatam
dare recusat pater eius, interea certe invisum illud matrimo-
nium differtur‚ tuque securus amoribus tuis frui potes iucun-
damque illam cum amica tua vitam producere.'’ Sed parum
feliciter, immo infelicissime haec sollertia cedit: deprehenditur
servi dolus, neque quidquam iam restat quam ut invitissimus

