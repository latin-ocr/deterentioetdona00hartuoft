140

timent moleste accurati esse solent et omnia scire volunt.

„Vidi” Davus narrat „id quod profecto documento est domi-
num non parare aliquas nuptias, puerum Chremetis (vs. 32)

Olera et pisciculos minutos ferre obolo in coenam seni.’'

Postquam Scholiasta exposuit cur pisciculos, minutos,
obolo dicta sint, haec addit: „et quid si minutos sed om-
nibus ‘?'’ His verbis explicari videtur cur etiam additum sit
seni: fieri enim poterat ut minuti¹ quidem pisciculi empti
essent, sed tantus eorum numerus ut vel magnae coenae et
omni convivarum numero sufficerent.

Π, 3, 11. „Dic te ducturum eam quam vult pater” hoc herili

filio suadet Davus; atque illo aspernante et alia multa dicit .

ad consilium suum commendandum et hoc:

EX ea re quid fiat vide.
Annotatur: „dab τῆς ἐμβάσεως.” Pro ἐμβάσεως vel ἐκβάσεως (nam
hoc quoque legitur) reponendum est aliquid quod assensum ,
vel simulationem significet.

„Noli metuere” Davus ait „ne Chremes tibi filiam suam
uxorem det: nimium ei tui sunt noti mores. Inveniet inopem
potius generum.'’ Ad poetae verba inveniet inopem anno-
tatum est: »ὑποφοροζ ἐφεκτικῶς, sed nec inopem quaeret.’' Ob-
scurissima haec neque multo clariora quae leguntur in Klot-
ziana: ,,ὑποφορὰ ἐφεκτικός, id est inveniet elevationem et super-
biam. Inveniet inopem: sed ne inopem quaerat.”

„Simulando” Davus monet „te uxorem ducere velle patrem
tuum negligentem feceris.'’ Ad negligentem feceris, quae
poetae sunt verba, annotatur: „hoc est etiam in paratis
nuptiis.’' Haec quoque obscura.

Π, 4. Iam accedit pater experimenti causa filium iussurus
uxorem ducere. Ergo Davus submissa voce Pamphilum sic
alloquitur (2 sq.):

