104

inscalpens digitulo, hos Terentio pronuntiavit versus: quibus
auditis exclamaverit poeta, se talem cum scriberet cogitasse
parasitum, et ex indignatione, quod eum saturum potumque
deprehenderat, delinitus statim sit.’'

Et ad vs. 321:

Cedo senem: iam instructa sunt mi in corde consilia omnia,
quo Phormio declarat repperisse se dolum, quo senem decipiat,
idem annotat:

„Hic alii excussisse torporem somni inducunt parasitum;
alii transglutisse quod in ore mandebat, quasi hoc morae fuerit
ad vincendum senem.”

Cui non hic vernaculae cuiusdam fabulae in mentem venit?
Vir quidam gravis, tenax antiquitatiS, in republica optimatium
favens partibus, rusticum satis lepidum ad suam pertrahere
conatur sententiam. „Vides” ait „quae sit hodierna levitas
atque adeo impietas. Iam in ludo literario illa conspicitur;
liberi tui insana ista, quam nunc multi admirantur, doctrina
a vero Dei cultu abducuntur, parentes suos contemnere et ridere
discunt, religionem negligunt.'’ Dum haec magnifice declamat
ille, rusticus offam panis lente manducans identidem capite
abnuit; stomachatur sapiens orator, negari videns quae tanta
orationis gravitate declamet, idque ab eo de quo minime eius-
modi aliquid exspectaverim vocem intendit, tandem: „quidni
vera tibi videntur, quae dico ‘3⁹' clamat. Hic rusticus, qui tan-
dem aliquando panem suum transglutiit, dum sinum purgat
micis quae inciderunt: „quia non habeo liberos'' respondet. Sic-
certe hanc partem ab optimo artifice agi vidimus. Quis vero
de hoc artificio tacere possit, qui illam fabulam posterorum
causa annotationibus revera utilibus instructam in lucem edere
velit? Nam revera utiles ad aliquam fabulam annotationes
illae demum sunt quae ad rem scenicam pertinent, et illam
Scholiasta noster semper habuit ante oculos Huc omnes eius
annotationes sunt referendae. Etenim si, ut hoc exemplo utar,

