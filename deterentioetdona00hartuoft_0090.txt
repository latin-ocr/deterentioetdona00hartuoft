78

Acrus V ScENA 8.

Exsultat Chaerea gaudio; Pamphilam suam civem inventam
et a patre sibi sponsam Parmenoni narrat, fratris totam esse
Thaidem; laudat Parmenonem qui suaserit, se qui ausus sit,
fortunam quae adiuverit, patrem qui tam fuerit facilis. Paulo
post Phaedria accedit, quo frater ubi sit rogante, Chaerea exclamat
(vs. 1050) „praesto homost,” quae verba eundem habent colorem
atque illud nemo homo et nemo quisquam, quod tam
frequens apud Terentium. Audit haec omnia Thraso, audit
praeterea a Chaerea Thaidem laudari, se foras aut pulsum iam
aut pulsum iri intelligit; obsecrat Gnathonem ut aliquod sibi
miseriarum levamen inveniat, et „si effeceris'’ ait (vs 1055)
„ut haeream in parte aliqua tandem apud Thaidem

Quodvis donum praemium a me optato, id optatum
[feres'’ (vs. 1057).
Perite annotat Scholiasta: „donum ut a largo homine,
p raemium ut a praeclaro facinore,'’ recteque admonet militare
esse optandi verbum.

Audit eorum sermonem Phaedria et sic rivalem alloquitur

(vs. 1061 sq.):
Tu fortasse quae facta hic sient
Nescis.
„Hoc totum superbe ac minaciter inquit adolescens,” egregia
est scholiastae annotatio,

Ubi miles „Scio” dixit, sic pergit Phaedria:

Quor ergo in his te conspicor regionibus?
Respondet miles: „Vobis fretus.’' De industria soloecismum
fretus militi datum censet Scholiasta. V. ad vs. 432. 1)

 

¹) Eiusdem generis est annotatio ad Phorm. ΙΙ, 1, 18: „Habendae compedes: vitiosam
locutionem servili personae dedit Terentius. Nam integrum esset, si diceret

habendas compedes.”

