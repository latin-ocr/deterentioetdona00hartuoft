CAPUT PRIMUM.

Lepidum, venustum, elegantem esse poetam Terentium dicenti
tibi permulti assentientur. Quis enim istud non sexcenties
audivit, quisve infitias ire audeat? Sed quantus sit artifex
comicus ille, quotusquisque eorum a quibus laudatur scit,
id est penitus sentit? Certe non sciunt hoc ii qui raptim eum
percurrunt, ad exitum fabulae properantes, tamquam si res

, , sibi sit cum nostrae aetatis narratiunculis, quarum ternas

. quaternasque singulis pervolitant diebus eiusmodi lectionis
amantes. Accurate enim poeta noster* legendus est; neque ad
eam rem magna opus est doctrina Latinive sermonis rara
quadam scientia; sedulitate opus est, atque eiusmodi sedulitate
quae nihil parvi ducat sed singula vocabula perpendat exami-
netque. Et ne vocabulorum quidem Vim probe novisse-sufficit,
nisi hoc accedit ut quo vocis sono pronuntianda sint teneamus,
loquentisque vultum gestum actum tamquam praesentes vide-
amus. Gravem illum esse laborem si quis dicat non equidem
negem. At est dulcissimus suavissimusque, neque qui illum
susceperit unquam taedii quidquam sentiet. Quid quod ne oneri
suo succumbat nullum est periculum: praesto enim est ubique
strenuus adiutor, qui eum sustentet, excitet, moneat, quique
longam atque asperam viam, qua ambulandum est, facundo
sermone brevem reddat aequamque. Quis sit dux ille et adiutor
sponte apparebit, quotque eius quantaeque sint virtutes ut

in clara ponatur luce sedulo dabo operam. Sic optime quan-
1

