20

annotat: „In his nihil servus vult nisi coactus facere propter
maiorem dominum.'’ Qua annotatione verbi imperandi vim⁴
illustrare vult, lectoremque admonere consulto hoc verbo uti
Parmenonem ut ipse extra periculum sit, si quando Phaedriae
pater cognoverit filium suum rem familiarem propter amicam
dilapidare. Sed nimis cum pulvisculo mihi hic quidem singula
vocabula excutere doctus commentator videtur, siquidem illud
numquid aliud imperas? nihil est nisi loquendi quaedam
formula, qua domini imperata facturus ab eo discedit servus.
vs. 214. „Munus nostrum” (ait Phaedria) „ornato verbis5 quod
[poterisz et illum aemulum
„Quod poteris ab ea pellito.''
Quam fideliter hoc mandato fungatur Parmeno mox, a Scho-
liasta admoniti, videbimus. „Interea ego” sic pergit Phaedria
„rus ibo et totum hoc biduum ibi manebo.'’ At servus hero
prudentior: „non tam diu hinc abesse poteris.'’
„Nam aut iam'’ (i. e. statim) „revortere‚ aut mox noctu
[te adiget horsum insomnia.”
Respondet herus:
Opus faciam, ut defetiger usque, ingratiis ut dormiam
et servus: „vigilabis lassus, hoc plus facies.'’
Hic 'verba „hoc plus facies” sic accipienda esse arbitror ut
plus facies sit proficies3 significat ergo: „tantum proficies ⁴
et nil amplius.'’ ,
Contra hero stat sententia; qui et aliis verbis obduraturum
se profitetur et his (vs. 223): ,
Tandem non ego illam caream, si sit opus vel totum triduum? Δ

Ridet eum servus dicens:
Hui

Univorsum triduum! vide quid agas.
Hic verissime Scholiasta docet: „Vide quid agas: sic

dicitur magna aggredientibus.”
Profecto Phaedria, servus dum solus secum miratur dominum

 

