75

percipit illud senis otium et loquacitatem significare videtur.
Eodem spectat annotatio ad verba ubi satias — locum:
„suffecerant ad hanc sententiam duo superiores versus, sed
ἐνέργεια est senilis eloquii faceti et garruli simul.‘'

Conspicit Parmenonem senex et sic alloquitur (vs, 975):

Quem praestolare, Parmeno, hic ante ostium?
Ille vero
Quis homost? ehem, salvom te advenire, ere, gaudeo.

Varias causas proponit Scholiasta cur istud quis homost
dicat, cum senem adventantem conspexerit probeque noverit.
Veram esse opinor: quod moras quaerit, vel, quod eodem redit:
„quia quod parabat dicere de Chaerea, postquam cominus ventum
est, non audet dicere” quae sunt Scholiastae verba.

Non resalutat senex sed iterum rogat: Q u em prae stolar e‘?
*Eiusdem verbi repetitio metuere incipientis est. Ubi vero ne
nunc quidem quidquam respondet Parmeno, senex plane iam
perturbatus anxiusque neque dubitans quin se absente magnum
aliquod malum acciderit, Hem exclamat.

Tandem sic narrare Parmeno incipit vs. '982 sq.:

Emit quendam Phaedria
Eunuchum, quem dono huic daret
„vo quendam ἕξουθενισμόν Significat et εὐτέλειαν ἆνδρός” Scho-
liasta recte observat.

„Pro Eunucho Chaerea ad Thaidem est deductus ibique pro
moecho comprensus’' ita fere narrare pergit. Recte autem
Scholiasta ad vss. 991 sq., ubi illa pro Eunucho et pro
moecho leguntur, annotat: „Bene utrumque pro, quia neque
eunuchus est qui vitiavit virginem, neque moechus qui in
domo meretricia. Et specta quam oratorie transtulerit ¹) men-

1) Nos de aliqua comoedia narrantes sic loqui solemus: „in Terentii Eunucho (ut
hoc utar exemplo) servus senem decip1t; culpam malefacti in meretrices con-
rert;” vel, versu citato, „vide quam lepide se Parmeno defendat.” Sermo autem
scholiastae hoc habet ut fere semper huiusmodilocis perf ectum tempus ponatur.
Quod semel observasse utilissimum est ei qui Scholiastam excutere velit.

