18

Profecto non plus biduum aut...
Tum Phaedria
Aut? nil moror
Verborum nil moror hic esse sensus videtur: „Non cupio
audire, noli quidquam addere: de maiore dierum numero te
ni] dicere volo, quidquid sit.''
Quid illo tempore faciet Phaedria?

Rus ibo (ait vs. 187): ibi hoc me macerabo biduum.
Lepide prudenterque admonet nos Scholiasta: „pronuntiandum
est biduum ac si dixisset biennioss' ’

Eiusdem generis est aeque vera observatio, quae ad sequen-
tem versum:
Ita facere certumst: mos gerundust Thaidi
legitur: „cum pronuntiatione et gestu, ut ostendat quae vis
amoris sit ut Thaidi mos geratur.'’ Recte, ut videtur. Confe-
rendum est enim quod vs. 97 ipsa Thais dicit: „faciundum
fuit.'’ Quodque ad illurn versum annotat Scholiasta de usu
gerundivi, non illud tradere videtur quod nemo in ludo doctus
ignorare potest⁷ sed admonere lectorem apud Terentium
tum praesertim illam verbi formam adhiberi cum de σιδηρᾷ
τινι ἀνάγκῃ agatur atque insignem quandam eius esse emphasin.
Iam sola relicta Thais reliquum consilium suum his verbis
aperit:
Et quidquid huius feci, causa virginis
Feci, nam me eius spero fratrem propemodum
Iam repperisse, adolescentem adeo nobilem.
Et is hodie venturum ad me constituit domum.
Ubi illud adeo vix intelligeres nisi Scholiasta te admoneret:
„adeo exclamantis est et cum gestu pronuntiantis.” ⁵

