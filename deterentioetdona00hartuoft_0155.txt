143

pro priore opposuit Klotziana habet proposuit, minus
recte pro altero apposuit.

26. Verbis „argumentum falsarum nuptiarum'’ Scholiasta
et hic et alibi significat: argumentum, quo Davus usus est
ad demonstrandum se optime intelligere fingi a sene, non
parari nuptias. Hoc argumentum Scholiasta hoc loco dicit esse
in verbis paululum obsoni. Accuratius locutus esset si
dixisset: „in verbis drachmis obsonatus es decem.''
Etenim paululum obsoni Davus non dixit in colloquio cum
Simone, sed cum Pamphilum Charinumque narratione sua con-

solaretur (II, 2, 23). ⁴

III, 1. Scenae haec praemittitur observatio: „In hac scena
novo modo cessante Davo fallitur Simo per nimiam sagaci-

· tatem suam.” Verba cessante Davo significant: „dum

DaVuS, qui tamen in hac fabula impostoris fungitur partibus,
quiescit nullamque struit fallaciam.” Nunc novo modo iun-
gendum est cum fallitur. Sic enim demum praemoniti pars
ultima apte praecedentibus adiungitur: „in multis 6111111 οἰκονομία
comicorum poetarum ita se habet ‚ut casu putet spectator
venisse (an evenisse?) quod consilio scriptorum factum sit.”
Haec autem sententia in deliciis est Scholiastae‚ eiusque pro-
ferendae occasionem 1310 praetermittit.

vs. 1. „Ex hoc sermone, quem habent ingredientes, scenae
apparet principium: quod enim auditur, non quod incipitur,
initium dicunt.” Sententia aperta: nihil enim hic narratur nisi
solitum illud de novis personis in scenam prodeuntibus, quae
sermone, quem habent, simul significent de quo argumento
ante, sive domi, sive in itinere locutae sint. Eodem et anno-
tatio ad vs. 4 pertinet: sed hic] „bene hic ut ostendat d‘e
illo ante fuisse sermonem.’' Verum corrupta verba sunt, ultima
praesertim non quod incipitur initium dicunt, neque.
emendatio in promptu est.

