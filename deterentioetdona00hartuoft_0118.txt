106

amicum Charinum metu solvit; demonstrat enim non fore
hodie, id quod illi dixerat pater, nuptias illas adeo reformi-
datas3 non esse ergo Charino desperandum de ducenda Phi·

lumena, quam ipse ardenter uxorem cupit, Pamphilo vero ι

invitissimo obtrudit pater. Demonstrat autem narratione cuius
hoc est initium (vs. 3534--6o):
Tuus pater modo hio me prendit: ait tibi uxorem dare
Hodie, ita alia multa, quae nunc non est narrandi locus.
Continuo ad te properans percurro ad forum, ut dicam
[tibi haec.
Ubi te non invenio, ibi ascendo in quendam excelsum locum.
Circumspicio, nusquam: forte ibi huius video Byrriam;
Rogo: negat vidisse. mihi molestum. quid agam cogito.
Redeunti interea ex ipsa re mi incidit suspicio: „hem‚
Paululum obsoni: ipsus tristis: de improviso nuptiae:
Non cohaerent.”
Haec a Scholiasta annotata invenimus: „Rogo: mira bre-
vitas et imitanda‚’' et: „Ipsus tristis, de improviso
nuptiae: mire et moraliter. Ex his enim quae facta non
sunt, docet quod fecisse deberet. Et de improviso nuptiae
pronuntiandum.” Nonne haec eius sunt qui spectari, non legi
vult Terentium?

Andr. 741. Mysis, Glycerii ancilla, a Davo iussa, filium
quem Pamphilo peperit illa, ante ostium Pamphili patris de-
posuit, ipsa remansit, Davus abiit3 appropinquantem enim vidit
Chremetem, qui omnibus modis ne filiam det Pamphilo est
deterrendus. Accedit autem Chremes lentus, nil mali suspicans
et secum loquens. Audiamus ipsum:

Revortor‚ postquam quae opus fuere ad nuptias
Gnatae paravi, ut iubeam arcessi. Sed quid hoc?
Puer herclest, mulier tu apposisti hunc? ⁴
Annotat Scholiasta: „Sed quid hoc? Non interrogantis sed mi-
rantis et non intelligentis est. Et apparet eum non oculis prius, quam

