6

65 Legendum mihi videri:

Egone illam quae illum, quae me non, quae... sine modo
iam dixi in Mnemosyne (voi. XX p. 167). Quam durus sit
vulgatus verborum ordo nemo Lachmanno clarius indicavit,
qui ad Propertium (I, 2, 25) sic ‘supplendum esse annotat:
„egone illam (adeam), quae illum (recepit), quae me quae non
(pati facit)’' ita ut illa quae non Graeco τί οὐ sint similia!

68 sq. Iure hi versus admirationem movent: non enim
poterant lepidius meretricis perstringi artes fallaciaeque quam
hic Parmeno facit:

Haec verba illa una me hercle falsa lacrimula

Quam oculos terendo misere vix vi expresserit

Restinguet.
Quod autem Bentlejus proposuit misera pro misere minime
probandum videtur. Egregie enim illo misere augetur vis
vocabuli vix.

Aorus I. SGENA 2.

Stantibus etiamdum ante Thaidis ostium Phaedria et Par-
menone, et hoc optima quaeque monente, illo vel audiente vel
non audiente, ipsa Thais prodit, secum loquendo significans
quam metuat ne iusto gravius ferat Phaedria quod heri sit
exclusus Reverane secum haec loquitur, a nullo se audiri
rata, reverane solam se esse putat, an simulat a se non

visos Phaedriam et Parmenonem? Veterem scholiastam audi· ’

amus. Ad vs. 85, ubi Thais Parmenonis voce audita haec
dicit: „quis hio loquitur ‘2⁵’ ille annotat: „non imperite intelli-
gunt, qui existimant meretricem etiam hoc simulare quod non
praeviderit Phaedriam. Nam et personae et dictis eius ceteris
convenit: et tunc erunt gratiosa (1. e. ad Phaedriae gratiam
captandam apta) omnia, quae supra dixit.” Verissime haec

