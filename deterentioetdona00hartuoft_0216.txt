204

„Parasitice totum translationibus loquitur. Huiusmodi est enimv
vis umbraticorum hominum, scurrilis oratio.'’ Primum prava
loci distinctio nata est et illa istud vis peperit. Emendo:
parasitice totum translationibus loquitur huiusmodi; est enim
umbraticorum hominum scurrilis oratio.

16. Laudantem se parasitum interrogatione interpellat Geta
servus. Annotatur ibi: „interrogare dicitur et fingitur Geta,
ut parasitica progrediatur oratio.’' Nullo modo ferendum istud
dicitur et. Veram lectionem puto esse dicacem. Si enim
dicacem hominem porro loqui cupis, interrogandus tibi est.

21. „Alere nolunt hominem edacem” parasiti verba sunt
explicantis cur a creditoribus in ius non ducatur. Annotaturz
„hoc sic pronuntiandum, ut facete totum videatur illatum,
quando obaeratus sit sub huiusmodi poena: nec accusari ab
aliquo se queritur neque damnari.’' Sententiam scholii hanc'
esse opinor: „ridicule hic homo obaeratus flebiliter queritur
quod nunquam accusetur neque damnetur.’' Ergo pro quando
legendum puto quod (saepe enim in scholiis quod cum indi-
cativo vel coniunctivo pro accusativo cum infinitivo ponitur)
et delendum se queritur.

Π, 3, 1. Demipho advocatos quibuscum in scenam prodit rogat:
En unquam cuiquam contumeliosius
Audistis factam iniuriam quam haec est mihi.
Annotatur: „iam instructi sunt advocati et recte. Longum
enim fuerat omnia haec post scenam geri.'’ Immo vero per
scenam. Quod enim toties fit apud Terentium, hic quoque
evenit, ut e prodeuntium primis verbis appareat antea iam
multa eos inter se collocutos. Haec ergo post scenam dicta
finguntur, quia alioqui nimis longa fierent quae per scenam
aguntur dicunturque. ⁵
13. Paucis parasiti verbis auditis Demipho exclamat:
O audaciam! etiam me ultro accusatum advenit.

 

