105

aiunt de ea re usurpari dicit quae odiosa loquenti sit vel
vera non esse videatur, si gerundivo aliquid quod inevi-
tabile sit indicari, si eho arcani aliquid rogantis esse, non de
arte grammatica observationes scribit pusilli animi ludimagistro
dignas, sed hoc docet: cum certus sit Terentianae orationis
color, certum sibi illa postulat actum certamque pronuntia-
tionem: ibi autem vel maximi sunt momenti brevia quaedam
vocabula: his recte pronuntiatis cetera sponte sequuntur. Ergo
quemque locum a perfecto quodam artifice agi fingit: de gestu
eius et voce tamdiu cogitat donec audire eum atque videre
sibi videatur; audit autem atque videt praesertim cum brevia
illa vocabula mentis contemplatur oculis.

Totus est in arte scenica. Aut uno vocabulo „pronuntiandum”
adscribendo significat hunc locum artificis scenici sibi postu-
,lare operam ε’ singularem enim quandam inesse venustatem,
quae a legente observari nequeat, nisi saepe bonos spectaverit
histriones ¹). Aut quomodo aliquis versus pronuntiandus sit
docet, aut certum vocabulum ἦθος habere admonet: ibi autem
sic loqui solet: „moraliter”, sive: „magna 'inest moralitas.”

Nunc demum quomodo legendus sit Scholiasta intelligimus.
Si quid de aliquo vocabulo subtiliter eum observare videmuS‚
non esse nobis rem cum moroso atque obscuro ludimagistro
reputemus; ad aliquem egregium actorem, quem saepe admirati
sumus, cui saepe plausimus, quique his maxime sit partibus
idoneus aptusque, mentem convertamus, ille quomodo hoc sit
vocabulum pronuntiaturus quaeramus; de qua re ubi semel
certa nobis steterit sententia, simul vera monuisse Scholiastam
agnoscemus “

Paucas ergo eius de pronuntiatione observationes, quae
maxime memorabiles videantur, ex ingenti protrahamus copia.

Andr. 360. Davus simul Pamphilum herum suum et eius

 

 

¹) Ergo hoc „pronuntiandum” Belgice sic vertatur: „daar zit actie in.'’

