66

Ad vs. 309 Scholiasta annotat: „modo quod ames: tan-
tummodo, quasi haec mora sit promissis complendis”, et ad
311: „hoc hercle factum est: inveni quod amem: hoo
quod dicebas, inquit, morae esse, iam factum est, amo'’. Sed
Ruhnkenius: „hoc' factum est: formula de re vera et mi-
nime dubia,” affertque ex Petronioz'„factum, non fabu1a”
et ex Quintiliano: „certum est, factum est, eripi
non potest.'' Quae hinc aliena videntur3 etenim nostro loco
hoc additur. Equidem Scholiastae obloqui non ausim. Non
6111111 Parmeno verbis age inepte negare videtur i]lud de ·

· penu in cellulam congesto,sed quodammodo averruncare

pueri narrationem de suo amore tamquam de re seria. ¹)

Nihil est iocosius quam Chaeream audire severe, Paridis
cuiusdam instar, formas feminarum iudicantem. Mox in colloquio
cum amico Antiphonte dicturus est (vs. 566):

Ipsus me nosti quam elegans formarum spectator siem.‘
Sed iam hic fastidium suum ostentat. Ceteras omnes mulieres
contemnit, despicit, nihili facit, cives certe quas matres inepta
· sua educatione naturae bonis spolient. Puellae Atticae (an
Romanae dicam ‘?) quemadmodum a matribus corrumpantur et
aliis verbis lepide describit et hisce (vs. 315--7):

Siquast habitior paulo, pugilem esse aiunt, deducunt cibum:
Tametsi bonast natura, reddunt curatura iunceam.
Itaque ergo amantur.
Ad vocabulum habitior illustrandum haec e Gellio (IV, 20)
adscribo: Censores Publius Scipio Nasica et Marcus Popilius,
cum equitum censum agerent, equum nimis strigosum et
male habitum sed equitem eius uberrimum et habitissimum

ι) vocabulis Belgicis: „Loop heen, malle jongen!” quem aptius alloquaris quam
adolescentulum, paene puerum, qui de suo garriat amore?

Cf. praeterea Ad. vs. 271, qui locus nostro proposito utilissimus est. Ctesipho
fratri Aeschino, a quo insigne accepit beneficium, gratias agit, laudatque eum
verbis magnificis, animo enim est elato, gaudiumque suum effundere gestit.
Tandem Aeschinus adolescentulum exsultantem sic corripit: „ago inepte.”

