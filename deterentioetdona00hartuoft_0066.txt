54

certo deprehendatur3 non vult a suo fratre aliquo esse dolore
affectam Thaidem. Ergo iterum Eunuchum omnia iam confessum
interrogat, sperans ab illo testimonium revocatum iri. sed
prius sic Pythiada alloquitur (VS. 704):
Age nunc, belua,
Credis huic quod dicit?

Vox ergo belua non tam agrestis est quam primo aspectu ’
videtur. ⁴

Verum eadem quae antea respondente Eunucho exclamat
(vs. 709):

Iuppiter magne, o scelestum atque audacem hominem.
Rectissime Scholiasta: „Chaeream scilicet Vel Parmenonem.
Sed sic pronuntiandum est, ut putet ancilla de Eunucho dici.”

Hic Pythias (709 sq.):

Vae mihi:

Etiam non credas indignis nos esse irrisas modis?
Neque credas neque credis (quae vulgata est lectio) ferri
hic potest. Si constat is in credis nunquam produci, putan-
dum est graviori vitio hunc locum laborare et toturn credendi
verbum huc e versu sequenti aberrasse, ut vera lectio sit:

710 Etiam tu negas indignis nos esse irrisas modis?

711 Mirum ni credis quod iste dicat.

Tandem ad incitas redactus Phaedria clam ad Eunuchum (712) :
„heus negato rursum,'' et signis, a Pythiade aversus, iubet
Eunuchum negare quae modo agnovit. Tum clara voce: „pos-
sumne ego hodie ex te exsculpere verum ‘?’' Hic hodie
minantis iracundique est. Atque ubi negavit Eunuchus quae
negare iussus est, secum eum domum trahit quasi ad tormenta.
„I intro nunciam” exclamat ficta iracundia, et Eunuchus ficto
timore: „oiei.’' '⁵

Sola relicta cum Doriade Pythias significat se probe intelligere
Parmenonis illum fuisse dolum. Quid sit agendum Doriadem
rogat. „Rem tace’' illa ait et (721 sqq.):

