210

Menandri nervos ab eo esse infractos ¹). Mittamus hanc repre·
hensionem et suum utrique relinquamus iudicium. Sed certam
rem nobis tradunt: non anxie pressisse Terentium auctorum
suorum vestigia, non nimia diligentia eorum ‘vocabula vertisse
Latine. Et dicunt quidem viri docti, quoniam perierint illa
exempla graeca, nobis iam non statuere licere quanta libertate
in vertendo usus sit Terentius, sed inter locos, qui in anno-
tationibus ad Hecyram ex Apollodori Hecyra citantur, unus
est qui egregie rem illustret. In Hecyra III sc. 4 Parmeno
ablegandus est: res enim inexspectata accidit, cuius illum
testem esse herus eius Pamphilus minime velit. Ergo Pam-
philus fingere aliquam rem debet cuius causa eum dimittat.
Videamus nunc versus 17 — 27.
Pam. In arcem transcurso opus est. Par. Cui homini?
[Pam..'1¹ibi.
Par. In arcem, quid eo? Pam. Callidemidem hospitem
Myconium, qui mecum una advectust, conveni.
20. Par. Perii, vovisse hunc dicam, si salvos domum
Redisset unquam, ut me ambulando rumperet.
Pam. Quid cessas? Par. Quid vis dicam, an conveniam
[modo?
Pam. Immo, quod constitui hodie conventurum eum
Non posse, ne me frustra illi exspectet; vola.
25. Par. At non novi· hominis faciem. Pam. At faciam
[ut noveris.
Magnus, rubicundus, crispus, crassus, caesiUS,
Cadaverosa facie.
Pro crispus, quod ·versu 26 legitur, Apollodorus dederat
φαλακρός, rei et veritati convenienter, quoniam Myconii soleant

¹) Respicit hoc iudicium Scholiasta ad Prol. Phormionis vs. 5 annotans: „revera
autem hoc deterior Menandro Terentius iudicabatur quod minus sublimi oratione

uteretur.'’

 

