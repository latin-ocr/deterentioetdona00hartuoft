122

Iamne ostendisti signa nutrici?
atque illo respondente: omnia, rogare pergit:

Amabo, quid ait? cognoscitne?
Hic Chremes ac memoriter. Ad hunc locum in commentario
legitur: Ac memoriter] „Plus intulit quam interrogabatur:
nam magna sunt signa, in quibus anilis memoria non erat.’'
Pro erat autem Westerhovius reposuit errat. Quis unquam
Bentlejus Cobetusve in emendando ,felicior fuit? Quid certius
quam haec viri ab omnibus contempti coniectura?

Adel. I, 2, 71. Micio de filii adoptivi, quem modo apud
patrem naturalem sedulo defendit, nequitia ac levit-ate cogitans
et alia et haec secum de eo queritur (vs. 69—73):

Quam hic non amavit meretricem, aut cui non dedit

Aliquid? postremo nuper, credo, iam omnium

Taedebat, dixit velle uxorem ducere.

Sperabam iam defervisse adolescentiam.

Gaudebam: ecce autem de integro!
Ad verba Dixit se velle uxorem ducere egregia haec
legitur ipsius Donati (nosti enim iam, lector, quid eo nomine
significatum velim) annotatio: „Sic ex parte magna ostendit
nescius argumentum: ideo quia verisimile est, amantissimum
Aeschini Micionem omnes scire affectus adolescentis et consue-
tudines. Et apparet praeterea, conatum ex parte fateri vitiatum
amore Aeschinum, et pudore impeditum, tantum hoo dixisse,
quod honeste potuit, velle se uxorem ducere: quam autem
vellet tacuisse confusum.'' Egregiam annotationem dicebam,
et est haud dubie viri artis scenicae peritissimi, sed turpi
macula obscuratur. E verbis enim conatum ex parte
fateri vitiatum amore Aeschinum sanum sensum
nemo eliciat. Gratia ergo Wielingio, qui nebulas dispersit conii-
ciendo conatum ex parte fateri vitiasse amicam
Aeschinum. Audacem dixeris coniecturam: bene reputanti
certissima videbitur. Fingamus enim codicum accuratissima.

