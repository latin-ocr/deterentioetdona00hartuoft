56

Atque rursus roganti Pythiadi: „Eho, nonne id sat erat ?”
respondet ille (736):

, At nescibam id dicere illam, nisi quia

Correxit miles, quod intellexi minus: nam me extrusit foras.
De verbis „correxit — foras” haec observat Scholiasta: „Hoc
videtur 'facetius et sapientius quam dici ab ebrio, rustico et
adolescente debuisset. Hoc vitium tunc fit cum poetae ingenium
suum in personas conferunt.” Vocabulum sapientius cor-
ruptum puto; sapientiae enim in illo dicto video nihil sed·
multum leporis atque urbanitatis. Sed tota observatio periti
de arte comica iudicis esse videtur. Nonne enim omnino in
hac scena componenda negligentius versatus est poeta? Hoc
cur rogem statim apparebit.

Addit verbis citatis haec Chremes — et est hic ultimus
huiusce scenae versus:

738. Sed eccum ipsam: miror ubi ego huic antevorterim.
Id ego quoque miror, cum praesertim vs. 745 Thais dicati
„o mi Chremes, te ipsum exspectabam,'' in via nimirum, nam
post Chremetem Thais advenit. Fortasse latet hic aliquod
lepidi poetae consilium, nihil enim opus erat Chremetem ante
Thaidem advenire. Versu autem 738 ubi, id quod recte observat
Scholiasta, est: „in qua parte viae.” Praeteriit Thaidem Chremes;
hoc credibile est, sed a Thaide conspectum non esse iuvenem>
ebrium ac titubantem quis credat? Eiectum foras Chremetem
opinor statim post· Thaidem, nisi iam statim, ubi militem*
gravius irascentem vidit, clam abiit; deinde quantum sine-
bant pedes curriculo cucurrisse ut illam assequeretur. Verba
autem „iam dudum, aetatem” (vs. 734) quid sibi volunt?- Utrum
revera ita videtur Chremeti, an simulare vult se aliquamdiu
apud militem remansisse, ne nimis cito ebrius factus videatur?

