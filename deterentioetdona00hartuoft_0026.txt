121

Quid intersit inter sola sum et habeo neminem non
potest melius doceri quam his Scholiastae verbis: „sola
sum ab iis quos natura conciliat per se, habeo neminem
eorum qui voluntate iunguntur&

Pro amicum Bentlejns legendum censebat notum,¹ quae
elegantissima est lectio etiam propter soni similitudinem in
notum... cognatum. Scholiasta tamen amicum legit,
quod apparet ex eius annotatione: ghene hoc apud amatorem,
quia est aliud amator, aliud amicus’'. Si vero illa anno-
tatio ad versus sequentis vocem amicos pertinet, quantocius
recipiendam censeo Bentleji coniecturam. Satis enim puerile
hoc videtur: „non habeo amicum... cupio amicos parere.” ¹)

Postremo blande Thais a Phaedria petit ut non solum con-
silium suum probet, sed etiam sibi in eo exsequendo ferat opem⁵z .

vs. 150 sqq. Α

Id amabo adiuta me quo id fiat facilius.
Sine illum priores partes hosce aliquot dies
Apud me habere.

Iure huius loci venustatem his verbis laudat Scholiasta: „mira
coactio: pro patere excludi adiuta me dixit” et „blande
sine illum, tamquam in manu eius sit iniuriam non pati,
et excludi militem.''
vs, 152 Respondet Phaedria:
Pessuma,
Egon quicquam cum istis factis tibi respondeam?

gaudensque Parmeno exclamat:
Eu, noster, laudo; tandem perdoluit: vir es.

Nihil ergo eorum quae Thais dixerat se credere uterque sig-
nificat. Illa enim de admittendo milite tanquam de aliquo dolo

¹) Coniecturae Bentlejanae vel firmissimum praesidium est in Phorm. vs. 98:
Neque notus neque cognatus extra unam aniculam
Quisquam aderat.

