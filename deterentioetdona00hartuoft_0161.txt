149

14. Davus conspecto Chremete subito se litigari cum Myside
Glycerii ancilla, quae modo ipsius iussu puerum e Pamphilo
natum ante Simonis ostium deposuit, simulat. Illa autem quid
sibi eius minae et maledicta velint non intelligit. Et alia servi

verba sunt et haec:
Verbum si mihi

Unum, praeterquam quod te rogo, faxis, cave.
Annotatur: praeterquam quod te rogo] „hoc est sensim
et ut senex sentiat pronuntiari potest.'’ Quoniam paulo supra
ad Mysidis verba non tu ipse? annotatum est „submissa
‘voces’ suspicor sensim in vitioso scholiorum sermone esse:
„ita ut audiri possit”; itaque est aut delendum aut pro eo et
legendum; potest autem Davi dictum ita pronuntiari, quia
parum interest utrum senex audiat an non. Praescribit enim his
verbis Davus Mysidi quid ei sit agendum, sed nihil inest quod
Chremeti dolum a Davo structum indicet. Prava ergo est
westerhovii coniectura: „hoc sensim et ne senex sentiat pro-
nuntiari patet.”

28. Quid clamitas? Mysis rogat. Annotatur „clamavit
enim Davus ut puerum audiret Chremes.'' Istud puerum
additum puto ab eo qui scholion non intelligeret. Non enim
opus est ut puerum audiat Chremes, quoniam vidit tetigitque.
An hoc vult Scholiasta: „Davus nondum certo scit a Chre-
mete puerum visum; ergo, si forte non viderit, ut clamet puer
efficere conatur dum clamat ipse.'’ At primum quis-unquam
clamando recens nati pueri vagitum provocat? Facilius certi-
usque idem levi pedis ictu fieri potest. Deinde hanc scholii
explicationem alia scholia refellunt. Vide enim quod ad vs. 26
est adscriptum: Hem! quid? Pamphili?] „apparet mu-
lierem vestri et Pamphili lentius pronuntiasse, quam
Davus vellet, et ideo nunc (l. hunc) repetisse nomen nostri
et Pamphili'’ et „hem‚ quid? Pamphili] duas res operatur,
Davus simul, et ut ignarissimum se ostendat, et ut Pam-

