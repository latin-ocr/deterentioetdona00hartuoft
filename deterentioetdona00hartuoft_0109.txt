97

fuerit animo iam iam placari se pati vel ad morem gerendum
adduci; neque minus recte ab eo adhibentur qui petere iam
desinit, sive quod non impetraturum se videt, sive quo melius
impetrare possit.' Sic Thais postquam vidit quantas Phaedriae
iras moverit petendo ut per breve tempus militem sibi prae-
poni patiatur, placare eum conatur verbis (Eun. 171 sqq.):
Quid istic Phaedria?

Quamquam illam cupio abducere atque hac re arbitror

=Id fieri posse maxime, verum tamen

Potius quam te inimicum habeam, faciam ut iusseris.
Agellum ut- donet Hegioni pauperi a Micione frater filiusque
petunt; ille vero aspernatur graviterque istam liberalitatem
commendantibus irascitur. Sed mox filii precibus resistere non
potest, ergo (Ad. 956) „Quid istic’' ait
’ „dabitur quandoquidem hic volt.''
Egregie autem dicti vim illustrat Scholiasta annotatione (ad
Eun. 171): „Hoc adverbium ¹) consentire incipientis est.''

Sicine agis lenis est reprehensio eius, qui irascentem cum

placare possit debeatque ultro instiget. Sic certe plerumque
illud „adverbium” adhibetur, sed locis, ubi eo sensu positum
est, nihil a Scholiasta annotatum invenimus, iniuriaque tem-
poris ibi eius observationes periisse censeo. Nam qua voce
illa vocabula sint pronuntianda quin recte intellexerit 'minime
dubium. Habemus enim eius annotationem ad locum, ubi
diversus quidem eorum sensus est, sed color idem. Taedet
Micionem ultra fratrem severum audire obiurgantem, tandemque
(Adel. vs. 128) exclamat: „Ah, si pergis abiero.” Tum Demea
„Sicine agis?’' Annotat Scholiasta: „Recte, quia iam abibat,
quasi revocantis correptio est.'' Et vide nunc quanta paucis
hisce Demeae verbis insit venustas. Quid enim magis ridi-'

 

¹) Apud Scholiastam adverbium significat loquendi formulam, et inde
derivatam vocem a d v e r b i al it e r quo sensu adhibeat nunc sponte apparet.

7

